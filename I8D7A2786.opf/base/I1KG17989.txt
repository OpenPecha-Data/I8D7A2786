༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG17599 ImageGroup: 11KG17989
LCCN: n/a ISBN: n/a
Title:
 དཔལ་ས་སྐྱའི་འཁོན་གདུང་འཇིག་མེད་རྡོ་རྗེ་རིན་པོ་ཆེའི་ཞབས་བརྟན་རྡོ་རྗེའི་སྒྲ་དབྱངས་སོགས།
dpal sa skya'i 'khon gdung 'jig med rdo rje rin po che'i zhabs brtan rdo rje'i
sgra dbyangs sogs/
Author:
 ཐུབ་བསྟན་ལེགས་བཤད་རྒྱ་མཚོ།
thub bstan legs bshad rgya mtsho/
Descriptor: n/a
Original Publication: n/a;n/a
Place: | kathmandu
Publisher: sachen international, guru lama
Date: [2000]
Volume:
Total Volumes: 1
TBRC Pages:
Introductory Pages: n/a
Text Pages: n/a
Scanning Information: Scanned at M /S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 6/2014

༄༅། །དཔལ་ས་སྐྱའི་འཁོན་གདུང་འཇིག་མེད་རྡོ་རྗེ་རིན་པོ་ཆེའི་ཞབས་བརྟན་རྡོ་རྗེའི་སྒྲ་
སྒྲ་
དབྱངས་ཞེས་བྱ་བ་བཞུགས་སོ།།
༈ །ངག་དབང་མཚན་མཆོག་གསུམ་ལྡན་གདུང་ལས་འཁྲུངས། །
འགྲོ་ཀུན་དགའ་བའི་མཁས་བཙུན་བཟང་གསུམ་མཛེས། །
མདོ་སྔགས་ལམ་གྱི་ཉམས་བཞེས་མཐར་ཕྱིན་ནས། །
འཁོར་ལོ་གསུམ་གྱི་མཛད་ཕྲིན་རབ་རྒྱས་ཏེ། །
འཇིག་མེད་རྡོ་རྗེའི་ཆོས་སུ་ཞབས་བརྟན་ཤོག །
སྤྱི་དང་བྱེ་བྲག་ས་སྐྱའི་བསྟན་པ་དར། །
ཕུན་ཚོགས་བདེ་བཞིའི་ཕོ་བྲང་གོང་འཕེལ་ནས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
ཅེས་བདག་ཆེན་རིན་པོ་ཆེའི་བཀའ་དགོངས་བཞིན། བཅོ་བརྒྱད་ཁྲི་མིང་པས་ཕུལ།། །།
༄༅། །རིགས་འཛིན་ཨོ་རྒྱན་ཆེན་པོའི་རྣམ་འཕྲུལ་དུ། །ཡོངས་གྲགས་མཁས་མཆོག་སྒྲུབ་
པའི་དཔལ་འབར་པས། །ཀརྨ་རིགས་པའི་རྡོ་རྗེའི་རིགས་བདག་ཆེ། །རྒྱལ་ཀུན་ཞི་མཉམ་
དབྱིངས་ལ་མ་བཞུགས་པར། །བདག་སོགས་བསྟན་དང་འགྲོ་བའི་དོན་ཆེན་དུ། །འཁྲུལ་བྲལ་
སྤྲུལ་པའི་ཡང་སྲིད་མྱུར་བྱོན་ཤོག །ཅེས་སྐྱབས་མཆོག་གང་གི་རིགས་དང་ཐུགས་སྲས་མཆོག་སྤྲུལ་
རྣམས་ཀྱི་དགོངས་བཞེད་ལྟར་གདུང་ཞུགས་འབུལ་ཞུ་མཁན་བླ་སྤྲུལ་དགེ་འདུན་ལྷན་རྒྱས་ཀྱི་གཙོ་བོ་
བགྱིས་དགོས་པའི་གསུང་ནན་ལྟར་གདུང་མཆོད་འབུལ་སྐབས་སུ་མཁོ་བའི་མྱུར་བྱོན་གསོལ་འདེབས་
སུ། །བཅོ་བརྒྱད་ཁྲི་མིང་སུ་བྷ་ཥི་ཏས་བྲིས་ཏེ་ཕུལ།། །།

2 .་
༈ ། ཨོཾ་ན་མོ་སརྦ་གུ་རུ་མཎྜལ་བྱུ། ཚད་མར་གྱུར་པའི་རྣམ་ཐར་ཁོགས་དབུབས་གཞུང༌། །
མཁྱེན་བརྩེའི་དབང་ཕྱུག་ཞབས་ཀྱི་མཛད་པ་ཡི། ། ཚར་ལུགས་ཞལ་བསྐོང་ཡོངས་འཛིན་གུ་ཎའི་
གསུང་། །ཡོད་པ་ཕྱོགས་འདིར་དཔེ་རྒྱུན་མེད་པའི་ཕྱིར། །བློ་གཏེར་རྗེས་མཛད་ས་ཆེན་ཀུན་
བློའི་བར། །སྡེ་པར་ཇི་བཞིན་དེའི་འཕྲོས་བོད་འབྲུག་ནས། །དྲིན་ཅན་བླ་མ་རྣམས་ཀྱི་རྣམ་པར་
ཐར། ། ལོ་རྒྱུས་མདོར་བསྡུས་འཆད་ལ་བླ་མ་དང་། །ལྷག་ལྷ་དམ་ཅན་ཚོགས་ཀྱི་སྐབས་དབྱེ་
གསོལ། །ངག་དབང་བློ་གསལ་ཕུན་ཚོགས་ནི། སྐུ་བརྒྱུད་འཐོན་པོ་ལས་འཁྲུངས། ར་བ་
སྟོད་སྨད་སོགས་གྲྭ་ས་ཚོར་ཕྱག་དཔེ་སྦྱང་སྐབས། བློ་བཟང་མཁས་བཙུན་ཞེས་མཁས་བཙུན་
བཟང་གསུམ་དང་ལྡན་པས། ཚང་མས་ཆོས་རྗེ་བོད་འབྲུག་པ་ཞེས་གྲགས། སྐུ་ཚེའི་སྨད་དུ་ས་
ཆེན་ཀུན་དགའ་བློ་གྲོས་དང་། ཁྱབ་བདག་གནས་གསར་བའི་ཞལ་སློབ་ཏུ་གྱུར། ཐེང་གཅིག་
ལྷོ་གར་ཁྱབ་བདག་གནས་གསར་བའི་མདུན་ལམ་འབྲས་སོགས་ཞུ་བའི་ཆེད་དུ་ཕེབས་
པས། གནས་གསར་པ་ཆེན་པོ་ཡུལ་ལྗོངས་ཞིག་ཏུ་སྤྲོ་བསངས་ལ་ཕེབས་པ་དང་འཁེལ་
བས། སྔོན་དུ་སློབ་བཤད་གནང་རོགས་ཞེས་སྙན་གསན་དུ་ཕེབས་ཏེ་མཇལ་བས། ངོ་མཁྱེན་
ཏེ། ཆོས་རྗེ་བོད་འབྲུག་པ་ཕེབས་པ་དགའ་སྤྲོ་ཆེ། དེ་རིང་མདའ་རྩེད་རྩེ་མཁན་རྣམས་དང་ལྷན་
དུ་ཕྱག་མདའ་ཞིག་ཀྱང་མཛོད། བདུད་རྩི་ཀ་པ་ལའི་ཀ་གཅིག་ཀྱང་བཞེས་ཤིག་གསུངས་
པས། ཁོང་གི་ཐུགས་ལ་ང་དགེ་སློང་དེ་འདྲ་ག་ལ་རུང་། ལྷག་པར་ཆང་ག་ལ་འཐུང་
སྙམ། ཡང་དགོངས་པ་ཁྱབ་བདག་གནས་གསར་བ་མཁས་གྲུབ་ཆེན་པོ་རེད། རྟོག་རྟེན་འདྲ་
ཡོད་ན་འཚོལ་ན་མ་འགྲིགས་སྙམ། ཆང་ཀ་པ་ལི་གང་པོ་ལྷག་མེད་བཞེས། མདའ་གཅིག་སྐྱོན་
པས་འབེན་གྱི་དཀྱིལ་དུ་ཕོག་པས། རྟག་རྟེན་བཟང་། ཁྱེད་ཀྱིས་སློབ་བཤད་ཀྱི་བསྟན་པ་འཛིན་
ཐུབ་པའི་རྟེན་འབྲེལ་བྱུང་སོང་གསུངས། དེ་ནས་སློབ་བཤད་ཀྱི་ཆོས་སྐོར་ཡོངས་རྫོགས་གསན་

3
ཏེ། ཐུགས་དམ་སྒྲུབ་པ་ཉམས་བཞེས་མཛད། ན་ལེནྡྲ་གཟིམ་འོག་མཐོང་སྨོན་གྲྭ་ཚང་གི་བླ་
ཚབ་མཛོད། ན་ལེནྡྲར་རྩེ་གདོང་སྤྲུལ་སྐུ་བསྟན་འཛིན་ལྷུན་གྲུབ་ཀྱིས་ལམ་འབྲས་གནང་
བར། སྣང་གསུམ་མ་རྫོགས་གོང་སྐུ་གཤེགས། རྗེས་སུ་ན་ལེནྡྲ་ཚང་མས་ཁྱབ་བདག་གནས་
གསར་བ་དང་བོད་འབྲུག་པ་ས་ཆེན་ཀུན་བློའི་ཐུགས་སྲས་ཡིན་པས་ཁོང་གཉིས་འདྲ་འདྲ་
རེད། ལྷག་པར་སྐུ་ཡོན་དང་ཉམས་བཞེས་ཆོས་རྗེ་བོད་འབྲུག་པ་ངོ་མཚར་བའི་ལམ་འབྲས་ཞུ་ན་
ཞེས་མོས་ཏེ། ལམ་འབྲས་སློབ་བཤད་ཡོངས་རྫོགས་གསུངས། ཞལ་སློབ་བཅོ་བརྒྱད་ཁྲི་ཆེན་
ཀུན་མཁྱེན་མཆེད་དང་། གཟིམ་འོག་སྤྲུལ་སྐུ་བསྟན་འཛིན་ཕྲིན་ལས་སོགས་མང་པོར་ལམ་
འབྲས་སོགས་སློབ་བཤད་སྐོར་ཚང་མ་གནང་། མཐར་རྫོང་ཤར་ཞེས་པར་སྐུ་ཚེ་དང་སྒྲུབ་པ་
མཉམ་པར་མཛད་དེ་ངོ་མཚར་བའི་ལྟས་བཅས་མཁའ་སྤྱོད་དུ་གཤེགས། དེའི་སློབ་མ་བཅོ་བརྒྱད་
པ་ཁྲི་ཆེན་ངག་དབང་ཀུན་མཁྱེན་ནི། ་ ཞྭ་ལུ་ལྕེའི་གདུང་ལས་འཁྲུངས། ཞྭ་ལུར་ཆོས་བཞུགས་
གྲུབ་ཀྱང་ན་ལེནྡྲ་བླ་སྤྱི་ནས་ཆེད་དུ་གཙང་ནས་གདན་འདྲེན་ཞུས། ཁོང་གི་སྐུ་མཆེད་མང་པོ་ཡོད་
པ་ནས་གཅེན་པོ་བགྲེས་པ་གདུང་པ་ཞིག་བཅས་སྐྱ་སེར་གཉིས་ན་ལེནྡྲར་ཕེབས། སྐུ་གཞོན་ནུའི་
དུས་ཐོས་བསམ་བསྒོམ་པ་ལ་སྦྱངས་པ་ཆེར་མཛད། གཅེན་པོ་དེ་མ་རུང་པ་ཞིག་ཡོད་
པས། ཁོང་བསླབ་པ་ལས་བྲལ་བའི་ཐབས་ཤེས་མང་པོ་མཛད་ཀྱང་། ཁོང་གི་ཧ་ཅང་གི་བཙུན་
པོ་སྡོམ་པ་གསུམ་གྱིས་ཉེས་ལྟུང་ཕྲ་མོས་མ་གོས་པ་མཛད་པས་མནལ་ལམ་དུ་ངོ་མཚར་བའི་ལྟས་
བྱུང་། ལྷག་པར་ས་ཆེན་ཀུན་བློས་ནཱ་རོ་མཁའ་སྤྱོད་ཀྱི་བྱིན་རླབས་མཛོད་པས་སིནྡྷ་ར་ཡི་དཔྲལ་
་བར་ཐིག་ལེ་ཟླ་བའི་བར་མ་ཡལ་བས་ཀུན་གྱི་དད་འདུན་ཆེ། གནས་གསར་བ་དང་ས་ཆེན་ཀུན་བློ་
ཆོས་རྗེ་ངག་དབང་བློ་བསལ་གསུམ་ལས་སྙན་བརྒྱུད་ཀྱི་སྐོར་མ་ལུས་པ་གསན། ན་ལེནྡྲ་རུ་ལམ་
འབྲས་ཚོགས་བཤད་སློབ་བཤད་མང་པོ་གནང་། ཁམས་ཕྱོགས་སུ་བྱོན། མི་གྲངས་སྟོང་ཕྲག་

བརྒལ་བར་རྡོ་རྗེ་འཕྲེང་བའི་དབང་ཆེན་གནང་། འཕྲིན་ལས་ནམ་མཁའ་དང་མཉམ་པ་
བྱུང་། ཡར་ཕེབས་ནས་ཁྲི་པའི་མཛོད་སྒོ་འཆར་ཅན་ལས་ཕལ་ཆེར་རྫོང་ཤར་དུ་སྐུའི་བཅད་རྒྱུར་
བཞུགས། ལམ་འབྲས་སོགས་སྙན་བརྒྱུད་ཀྱི་སྐོར་དང་། གསང་ཡེ་སོགས་ཐུགས་དམ་དཔྱིས་
ཕྱིན་པ་མཛད། ལྷག་པར་ལམ་འབྲས་ཀྱི་ལྟ་བ་འཁོར་འདས་དབྱེར་མེད་ཀྱི་ངང་ལོ་འཁོར་གསུམ་
སུ་བཅད་རྒྱར་བཞུགས་པས་ཐུགས་དམ་ཏིང་ངེ་འཛིན་མང་པོ་འཁྲུངས་ཏེ། མཐར་འཇའ་འོད་དུ་
གཤེགས། རྗེ་འདིའི་རྣམ་ཐར་ཞལ་སློབ་གཟིམ་འོག་སྤྲུལ་སྐུ་དབྱངས་ཅན་མཁྱེན་པར་རོལ་པ་
བསྟན་འཛིན་འཕྲིན་ལས་ཀྱིས་ལྗགས་རྩོམ་པོད་གཅིག་ཡོད་ཀྱང་འདི་ཕྱོགས་མ་སླེབས། ནང་རྟེན་
མང་པོ་དང་ཕྱི་རྟེན་ཞལ་བ་ནང་མར་ས་འབུམ་མཆོད་རྟེན་ཆེན་པོ་ནོར་བུ་བསམ་འཕེལ་ཡོད་པར་
གྲགས་པས་རྐང་ནད་ཅན་ཚང་མར་ཕན་པས་གྲགས་པ་ཆེ། སྐུ་དབོན་ལྕེ་བཙུན་བསྟན་པའི་དབང་
ཕྱུག་འགྱུར་མེད་མཆོག་གྲུབ་ནི། སྐུ་ཆུང་དུས་ཐུགས་རབ་མེད་པའི་ཚུལ་འཛིན། འཇམ་
དབྱངས་དམར་གསེར་གྱི་ཉམས་བཞེས་མཛད་པས་མནལ་ལམ་དུ་དགོན་པའི་ཤར་བྲག་དཀར་ཐོད་
ནས་ཉི་མ་ཤར་ཏེ། ནམ་མཁའི་ཐོངས་སུ་སླེབས་པས་འཇམ་དབྱངས་དམར་སེར་དུ་གྱུར་
ནས། ཁོང་རང་ལ་ཐིམ་པའི་སྣང་བ་བྱུང་སྟེ། དེ་ནས་བཟུང་ཐུགས་རབ་ཀྱི་ཀློང་བརྡོལ་མཁས་
བཙུན་གྲུབ་པའི་རྣམ་ཐར་བསམ་གྱིས་མི་ཁྱབ་པ་མངའ་བ། ལམ་འབྲས་ཚོགས་སློབ་ཐེངས་
བདུན་གནང་། དེའི་སྐུ་མཆེད་ཆུང་བ་ལྕེ་བཙུན་དགེ་འདུན་བཀྲ་ཤིས་དཔལ་འབྱོར་ནི། རྩེ་གདོང་
སྤྲུལ་སྐུར་ངོས་འཛིན་གནང་། གཞུང་བཤད་ཐོས་བསམ་མང་པོ་མཛད། །བླ་མ་ཚད་ལྡན་མང་
པོ་བརྟེན། །ལྷག་པར་ཁུ་བོ་ལྕེ་བཙུན་ཁྲི་ཆེན་ངག་དབང་ཀུན་མཁྱེན་ལས་ལམ་འབྲས་སློབ་བཤད་
ཀྱི་གཙོ་གྱུར་གདམ་པ་བུམ་པ་གང་བྱོའི་ཚུལ་དུ་གསན་ནས་ལྕེའི་སྐུ་བརྒྱུད་དུ་སོང་། ཁྲི་པ་མེད་
སྐབས་ལ། བཅོ་བརྒྱད་པའི་ཁྲི་ཚབ་ལོ་ཤས་མཛད། རྩེ་གདོང་གསེར་མདོག་ཅན་སོགས་དགོན་

5
སྡེ་མང་པོའི་ཁ་འཛིན་མཛད། ཐུགས་དམ་ཉམས་བཞེས་མཐར་ཕྱིན། འོན་ཏེ་སྐུ་ཚེའི་སྨད་
དུ། གཙང་ཟབ་བུ་ལུང་ནས་ཨོ་རྒྱན་ཡབ་ཡུམ་གྱི་དག་སྣང་གཟིགས་པས་རྐྱེན་བྱས་གཏེར་
བཞེས་རྒྱུའི་ལུང་བསྟན་གྱིས་བཙུན་མོ་བཞེས། འོན་ཏེ་ལམ་འབྲས་སློབ་བཤད་སྐོར་འཆད་སྤེལ་
རྒྱ་ཆེར་མཛད། འབྲུག་སྒུར་གཞིས་སུ་གཙོ་གྱུར་ཞི་བར་གཤེགས་སོ། །རྣམ་ཐར་བསྟན་འཛིན་
སྙན་གྲགས་ཀྱིས་མཛོད་པ་ཡོད་ཀྱང་མ་སླེབས། དེའི་སྐུ་དབོན་ལྕེ་བཙུན་བསྟན་འཛིན་སྙན་གྲགས་
ནི་གཟིམ་འོག་སྤྲུལ་སྐུར་ངོས་འཛིན་མཛད། གཞོན་ནུའི་དུས་ནས་སྙན་གྲགས་ལུང་རིགས་ཉི་མ་
དང་གུ་ཎི་བ་སོགས་ལས་གསན་པའི་གཞུང་བཤད་རིགས་པའི་གནས་ལ་མཁས་པའི་རྩེར་
གྱུར། ཁམས་སུ་ལན་གསུམ་བྱོན། རིག་གནས་ལ་མཁས་པའི་བོད་གཞུང་ནས་རྩེ་སློབ་གྲྭའི་
དགེ་རྒན། རྩེ་དྲུང་མཁན་སྡེ་ཆེ་བའི་གོ་གནས་ཕུལ། ལམ་འབྲས་གསན་བསམ་མཐར་ཕྱིན་ཏེ་
འཇམ་དབྱངས་དཀར་པོ་མ་ཏི་ལུགས་ཀྱི་མ་ཤའི་ལས་སྦྱོར་མཛད་པས་མྱུ་གུ་ཐོན་པ་ཐུགས་རབ་
སྔར་ལས་ལྷག་པར་གྱུར་ཏེ། ཕར་ཕྱིན་འགྲེལ་པ་ཐེམ་སྐས་མཛད། ལམ་འབྲས་སྐོར་ལྟ་བའི་
སྙིང་པོ་དང་ཚར་ཆེན་གྱི་གསུང་ལམ་རིམ་སྨོན་ལམ་གྱི་འགྲེལ་པ་རྒྱལ་བ་བགྱེས་པའི་རོལ་མོ་
མཛད་པ་སོགས་མང་པོ་གསུང་རྩོམ་མཛད། དབུས་གཙང་ཁམས་གསུམ་དུ་ལམ་འབྲས་ཚར་
བཅུ་གསུམ་གནང་། མཐར་ཕྱོགས་ཕེབས་ཀྱི་ན་ལེནྡྲ་ནས་ཕྱིར་ཐོན་ཏེ། ཉིན་གཅིག་སར་ཆགས་
ལ་བླ་གེ་གསུམ་ཞེས་པའི་མདོར་ཞི་བར་གཤེགས། སྐུ་སྤུར་གདུང་ལ་སིནྡྷར་ཆགས། སྐུ་དབོན་
ལྕེ་བཙུན་ཁྲི་ཆེན་མཁྱེན་བརྩེ་དབང་པོར་མནལ་ལམ་གྱི་ཚུལ་དུ་གདུང་འབུམ་ནས་ཞལ་བསྟན་
ཏེ། དར་ཚོན་སྣ་ལྔ་ཞིག་གནང་ཏེ་ཚགས་ར་བགྱིས་གསུངས་པ་ལྟར་རིན་ཆེན་མཁྱེན་བརྩེ་དབང་
པོའི་ཡང་སྲིད་གསུམ་ངོས་འཛིན་མཛོད། རྣམ་ཐར་ཤིན་ཏུ་རྒྱས་པ་རྩོམ་འཕྲོར་ལུས། ཞལ་ནས་
གསུངས་པའི་རྣམ་ཐར་དད་ལྡན་སློབ་བུའི་རེ་སྐོང་ཡང་ཡོད། ལྕེ་བཙུན་ཁྲི་ཆེན་རིན་ཆེན་མཁྱེན་

བརྩེ་དབང་པོ་ནི། ཞྭ་ལུ་ལྕེའི་གདུང་ལས་འཁྲུངས། ཞྭ་ལུའི་ཁྲི་པའི་དམིགས་སྐོར་ཆོས་
བཞུགས་མཛད་ཟིན་ཀྱང་ན་ལེནྡྲའི་ཁྲི་པར་བོད་གཞུང་གནས་ནས་ལྷ་སའི་ཇོ་བོ་རིན་པོ་ཆེ་
མདུན། ལྕེའི་གདུང་སྲས་བཞི་སུ་བཟང་། རྒྱལ་དབང་བཅུ་གཉིས་པ་ཆེན་པོས་ལྷ་སའི་ཇོ་བོ་རིན་
པོ་ཆེ་སྐུ་མདུན་དུ་གསེར་བུམ་དཀྲུགས་པའི་རིན་ཆེན་མཁྱེན་བརྩེ་དབང་པོ་འཐོན་པས་ན་ལེནྡྲ་
ཚོགས་ཆེན་ནས་གདན་ཞུས་ཀྱིས་རོང་སྟོན་ཆེན་པོའི་ཆོས་ཁྲིར་མངའ་གསོལ། ཁུ་བོ་བསྟན་
འཛིན་སྙན་གྲགས་དང་། ཡོངས་འཛིན་ཀླུའི་དབང་པོ་གྲུབ་དབང་བསྟན་འཛིན་ཤེས་རབ་
གཙོས། བླ་མ་མང་དུ་བསྟེན། གཞུང་རིགས་གནས་མན་ངག་ཕྱག་བྲིས་བཅས་སྦྱང་པ་ཕུལ་དུ་
ཕྱིན། སྔར་ལོ་ཁྲི་པའི་མཛད་སྒོ་ཡར་རྒྱས་ཕུལ་དུ་ཕྱིན་པ་བསྐྱངས། ན་ལེནྡྲ་ཚོགས་ཆེན་སྤྱི་
གཞིས་གཞུང་གནས་ཕྱིར་སྩལ་གནང་འཆར་ཅན་བོད་ཟླ་༡༠ ཚེས་ལ་ཁྲི་མཆོད་ཆེན་པོ་གསར་
འཛུགས་སོགས་མཛད་རྒྱུ་ཆེ། ལྕེ་བཙུན་བསྟན་འཛིན་སྙན་གྲགས་ལས་ལམ་འབྲས་སློབ་བཤད་
ཚར་གཉིས་སོགས་མན་ངག་དུ་མ་གསན། གྲུབ་དབང་བསྟན་འཛིན་ཤེས་རབ་ལས་བསྙེན་
རྫོགས་ཀྱི་སྡོམ་པ་བཞེས། བྱང་ཆུབ་སེམས་བསྐྱེད། ཐེག་ཆེན་སེམས་བསྐྱེད་སོགས་གསན་
ཏེ། ཐུགས་ཉམས་སུ་བཞེས། ཞལ་སློབ་ཚོར་ཡང་གནང་། འཇམ་དབྱངས་བློ་གཏེར་དབང་
པོ་རྒྱུད་གསུམ་གསར་འཛུགས་གནང་སྐབས། ས་ངོར་ཚར་གསུམ་གྱི་སྐྱེས་ཆེན་ཚང་མར་ཕེབས་
དགོས་ཕྱག་བྲིས་ཕུལ་ཀྱང་། འཆར་ཅན་ཁྲི་པའི་མཛད་སྒོ་ཆགས་མེད་གནང་དགོས་ཀྱི་ཕེབས་མ་
ཐུབ་པར། སྟོད་ལུང་མཚོར་ཕུར་ཐག་ཉེ་བའི་སྐབས་རྒྱལ་བ་ཀརྨ་པ་བཅོ་ལྔ་པ་མཁའ་ཁྱབ་རྡོ་རྗེ་
OA
ལས་རིན་ཆེན་གཏེར་མཛོད་ཚ་ཚང་གསན། ཕར་ཡང་དད་སློབ་ཚོར་འགའ་ཤས་སྤེལ། ར་སྒྲིང་
ཡང་དགོན་རྒྱལ་བ་དཔོན་སློབ་ལས་བཀའ་འགྱུར་ལྗགས་ལུང་ཡོངས་རྫོགས་གསན། ཕར་ཡང་
ལམ་འབྲས་ཚོགས་སློབ་ཚར་ལྔ། རྡོར་ཕྲེང་ཚར་བཞི། བཀའ་འགྱུར་ལྗགས་ལུང་ཚར་གསུམ་

གནང་། ཁྲི་རབས་རྗེས་མ་ཞིག་ལ་མཆོག་ཏུ་གྱུར་བའི་མཛད་རྒྱུ་ཆེ། ལུང་དང་མངོན་པར་ཤེས་
པ། ཆར་འབེབས་སོགས་ལ་ཀུན་ཧ་ལས་པ་ཡོད། ཀྱི་རྡོར་ལྗགས་བསྙེན་སྐབས་དབུ་སྐྲ་དམར་
པོ་བྱུང་བ་སོགས། ཞལ་སློབ་མང་པོར་བཅོས་མིན་དད་པའི་ལུང་བསྟན་ངོ་མཚར་མང་པོ་
གསུངས་པ་ལྟར། ཀུན་གྱི་ཡིད་སྨོན་གནས་སུ་གྱུར། མཐར་མཁའ་སྤྱོད་མདའ་ཀ་མའི་རྟག་
འཐོན་གྱིས་ངོ་མཚར་བའི་ལྟས་བཅས། མེ་ཡོས་ལོ་ཟླ་བ་༧ ཚེས་༢༩ ཉིན་ཞི་དབྱིངས་སུ་
གཤེགས།། །།ཅེས་༡༩༨༩ ལོར་བལ་ཡུལ་བྱམས་ཆེན་ལྷ་ཁང་དུ་ལམ་འབྲས་སློབ་བཤད་
འཆད་སྐབས་ཁོག་ཕུབ་ཁ་སྐོང་དུ་བཅོ་བརྒྱད་ཁྲི་མིང་ལེགས་བཤད་རྒྱ་མཚོས་བྲིས་པའོ།། །།
༈ །རྗེ་ས་སྐྱ་པ་ཆེན་པོས་ལམ་འབྲས་རྣམ་འགྲེལ་བཅུ་གཅིག་མཛད་པའི་དང་པོ་དོན་བསྡུས་ཨ་
སེང་མའི་ཚིག་འགྲེལ་ངོ་མཚར་ཀུན་གསལ་བཞུགས་སོ།། ན་མོ་གུ་རུ་ཤྲཱི་ཧེ་བཛྲ་མཎྜལ་། བླ་
མ་ས་སྐྱ་པ་ཆེན་པོས་བརླ་པའི་གསུང་ལམ་འབྲས་རྡོ་རྗེའི་ཚིག་རྐང་གི་རྣམ་འགྲེལ་བཅུ་གཅིག་
མཛད་པའི་དང་པོ་ས་ཆེན་གྱི་བླ་མའི་གྲས་ཀྱུ་ར་ཨ་སྐྱབས་ཀྱི་དབོན་པོ་ཨ་སེང་གིས་ཞུས་པའི་མན་
ངག་དོན་བསྡུས་ཚིགས་བཅད་ཀྱི་མཆོད་པར་བརྗོད་པ་ནི། ན་མོ་ཕྱག་འཚལ་ལོ། །གང་ལ་ན་གུ་
རུ་བིརླ་པ་ལ། གུ་རུ་འཇུག་ཚུལ་མང་ཡང་ཡོན་ཏན་ལ་འཇུག་པའི་དབང་དུ་བྱས་ན་གང་གི་ཞབས་
ལ་གཏུགས་ན། ལྟ་བ་བཞི་དང་གྲུབ་མཐའ་བཞིའི་ཡོན་ཏན་འབྱུང་བའི་བླ་མ་བིརླ་པ་ལ་ཀུན་
དགའ་སྙིང་པོས་འདུད་ཅིང་ཕྱག་འཚལ་ལོ། །གཉིས་པ་བཤད་པ་དམ་བཅའ་ལ་བཞི་
ལས། གཞུང་རྩོམ་པའི་ནུས་པ་ཡོད་པར་བསྟན་པ་ནི། རྗེ་བཙུན་རིན་ཆེན་དམ་པ་བིརླུ་པ་ས་སྐྱ་
དབུ་རྩེ་རྙིང་པར་དངོས་སུ་མཇལ་ཏེ་གསུང་གང་ཞིག་མུན་པ་དང་བྲལ་བའི་ཟླ་བ་ཤར་བ་ལྟ་བུས་
འོད་ཟེར་གང་ཞིག་གིས། བདག་ཏུ་ལྟ་བའི་བློ་ཡི་མུན་པ་བྲལ་བར་གྱུར་ནས་རང་གི་སེམས་ལ་

སྣང་བ་ཅུང་ཟད་ཐོབ་པས་དོན་མ་ནོར་བ་སྟོན་པའི་ནུས་པ་ཡོད་སྙམ་འོང་ངོ༌། །བསྐུལ་བྱེད་ཀྱི་
ཚིག་ལྕི་བའི་ཚུལ་གྲོགས་མཆོག་དམ་པ་ཐོས་པའི་རྒྱུད་སྦྱང་ཞིང་། བྱང་ཆུབ་ཆེད་དུ་སྒྲུབ་པའི་གོ་
བགོས་ནས་དམ་པའི་སྤྱན་སྔར་ལུང་ནོས་དམ་བཅའ་པ་ཞེས་པའི་ཚིག་གསུམ་གྱིས་བསྐུལ་པ་པོའི་
ཡོན་ཏན་བསྟན་ནས་ཡོན་ཏན་མངའ་བ་མི་མཆོག་ཁྱེད་ཀྱིས་བཀའ་སྩལ་བའི་ཚིག་གི་ལྕི་བས་
མདོར་བསྡུས་ཙམ་བརྩམ་མོ། །གཞུང་རྩོམ་པའི་ནུས་པ་ཡོད་པ་དེ་བརྒྱུད་པའི་མན་ངག་ལས་བྱུང་
བར་བསྟན་པ་ལ་གསུམ་ལས། སྤྱིར་བཀའི་ཟབ་པ་དང་གཏིང་དཔག་དཀའ་བ་མཐར་ཐུག་པ་མེད་
པས་དགོངས་པ་རྟོགས་པར་བཀའ་བ་ནི་ཐམས་ཅད་མཁྱེན་པ་རྫོགས་པའི་སངས་རྒྱས་ཀྱི་བཀའ་ནི་
རྒྱ་མཚོ་བཞིན་ཏེ་མཐར་ཐུག་དེ་ཁོ་ན་ཉིད་ལ་གཞོལ་བས་ཟབ་པ་དང་། དགོངས་གཞི་དགོས་པ་དུ་
མར་བསྟན་པས་གཏིང་དཔག་དཀའ་བས། གདུལ་བྱའི་ཁམས་དང་བསམ་པ་དང་བག་ལ་ཉལ་ཇི་
སྙེད་པ་དེ་སྙེད་ཀྱི་ཆོས་གསུང་པས་མཐར་ཐུག་པ་མེད་པས་འཕགས་པ་ཐོབ་ན་མ་གཏོགས་བཀའི་
དགོངས་པ་རང་སྟོབས་ཀྱིས་བཀྲལ་མི་ནུས། བྱེ་བྲག་གསང་ཆེན་ཐེག་པ་རྟོགས་པར་བཀའ་བ་
ནི། རྡོ་རྗེ་ཐེག་པའི་རྒྱུད་སྡེ་རྣམས་ཀྱི་དགོངས་པ་ནི་ཤིན་ཏུ་རྟོགས་པར་དཀའ་སྟེ། དྲང་དོན་དང་
ངེས་དོན་དགོངས་པ་ཅན་བཞི་སོགས་དུ་མས་གསུངས་ཤིང་། རྡོ་རྗེ་ལྟར་ཕྱེད་པར་དཀའ་བས་ན་
རྡོ་རྗེའི་ཚིག་སྟེ་སྣང་གསུམ། རྒྱུད་གསུམ་དང་། དག་པ་གསུམ། གནས་པ་བཞི། གདམ་
ངག་དྲུག་ལ་སོགས་པས་རྒྱས་བཏབ་བོ། །འོན་ཀྱང་བརྒྱུད་པའི་མན་ངག་ལ་བརྟེན་ནས་རྒྱུད་དོན་
རྟོགས་ནུས་པ་བསྟན་པ་ནི། ལང་ཀར་གཤེགས་པ་དང་། རྔ་བོ་ཆེའི་མདོ་སོགས་ལས་ལུང་
བསྟན་པ་འཕགས་པ་ཀླུ་སྒྲུབ་འཇམ་དཔལ་རྩ་རྒྱུད་སོགས་ལས་ལུང་བསྟན་པའི་ཐོགས་མེད་
དང༌། ཆོས་གྲགས་སོགས་དང་། ཡེ་ཤེས་ཀྱི་མཁའ་འགྲོ། བདག་མེད་ལྷ་མོ་བཅོ་ལྔས་དངོས་
སུ་བྱིན་གྱིས་བརླབས་པས་ས་དྲུག་གི་རྟོག་པ་མངོན་དུ་གྱུར་པ་གྲུབ་ཆེན་བིརླ་པ། ཀུན་སྙིང་ཡེ་

ཤེས། སོགས་གྲུབ་ཐོབ་རྣམས་ཀྱི་མན་ངག་ལ་བརྟེན་ནས། རྗེས་འཇུག་རྣམས་ཀྱིས་བཀའི་
དགོངས་པ་ཕྱིན་ཅི་མ་ལོག་པ་རྟོགས་པར་འགྱུར་རོ། །བཞི་པ། བརྩམ་པར་དམ་བཅའ་བ་དངོས་
ནི། ཚིག་རྐང་བཞི་ལས། དང་པོ་གསུམ་གྱི་ཕྱེད་ཀྱི་དོན་གྱི་གཙོ་བོ། བིརླ་པ་ལ་སོགས་པའི་
གཞུང་བཤད་ལམ་གྱི་གསུང་ངག་ཁྱེད་ཀྱི་ཐུགས་ལ་མངའ་བས་རྒྱས་བཤད་བྱེད་མི་དགོས་པའི་རྒྱུ་
མཚན་དང་། ཚིག་རྐང་ཕྱི་མ་གཉིས་ཀྱིས་ཁྱེད་ཀྱི་ང་ལ་མན་ངག་མདོར་བསྡུས་བྲིས་ཞེས་བཀའ་
འཕྲིན་གནང་བ་དང་། ང་ལ་བླ་མ་ཞང་སྟོན་ཆོས་འབར་གྱི་ལོ་བཅོ་བརྒྱད་བར་བསྒོམ། དེ་ནས་
བཀའ་རྒྱུ་གྲོལ་བས་དུས་ཚོད་འཁེལ་བས། ཁྱེད་བླ་མ་སྐྱ་ར་ཨ་སྐྱབས་ཀྱི་དབོན་པོར་
སོང་། དམ་ཚིག་ལ་བསམ་སྟེ་བཀའ་འཕྲིན་དེ་དོན་མེད་དུ་མ་སོང་ཙམ་བློ་ལས་བྱུང་བ་མདོར་
བསྡུས་ཙམ་ཡི་གེར་བཀོད་པའོ། །གཉིས་པ་གཞུང་དོན་དངོས་ལ་གཉིས་ཏེ། བརྗོད་བྱ་མདོར་
བསྡུས་ཏེ་བསྟན་པ་དང༌། རྒྱས་པར་མ་དཀྲོལ་བའི་རྒྱུ་མཚན་ནོ། །དང་པོ་ལ་གསུམ་སྟེ།
འཁོར་འདས་ཐུན་མོང་གི་ལམ་བསྟན་པ། འཁོར་ལོ་འཆམ་པ་འཇིག་རྟེན་པའི་ལམ་བསྟན་
པ། བརྩོན་པས་ཉམས་སུ་བླང་ན་གྲུབ་མཐའ་སྙོགས་པར་བསྟན་པའོ། །དང་པོ་འཁོར་འདས་
ཐུན་མོང་གི་ལམ་ལ་ལྔ་སྟེ། སྣང་གསུམ། རྒྱུད་གསུམ། ཚད་མ་བཞི། སྙན་བརྒྱུད་
བཞི། རྟེན་འབྲེལ་ལྔ་སྟེ་ལམ་ལྔའོ། །སྣང་གསུམ་གྱི་མ་དག་པའི་སྣང་བ་ནི། རྡོ་རྗེའི་ཚིག་རྐང་
ལས་སེམས་ཅན་ལ་ཞེས་པའི་འཁོར་བའི་ཉེས་དམིགས། ཉོན་མོངས་པ་ལ་ཞེས་པའི་དལ་འབྱོར་
རྙེད་དཀའ། མ་དག་པའི་སྣང་བ་ཞེས་པ་ལ་བརྟེན་ནས་ལས་རྒྱུ་འབྲས་ལ་ཡིད་ཆེས་བསྒོམ་པ་
སྟེ། དེ་དག་གིས་ཐེག་པ་ཆུང་དུ་ཉན་ཐོས་དང་ཐུན་མོང་བའི་ལམ་ཚོགས་ནས། ཉམས་ཀྱི་སྣང་
བ་ལ་རྣལ་འབྱོར་པ་ལ་ཞེས་པའི་ལམ་ལ་ཐུན་མོང་གི་རྣལ་འབྱོར་པས་བྱམས་པ་དང་། སྙིང་རྗེ་
བྱང་ཆུབ་སེམས་ཞི་གནས་ལྷག་མཐོང་སོགས་ཉམས་སྐྱེས་སྐྱེས་སུ་བསྒོམ་པ་ཡིན་ལ། གསང་

10
སྔགས་ཐུན་མོང་མ་ཡིན་པའི་རྣལ་འབྱོར་པས་སྐྱེ་འགྱུར་ཉམས་རྣམས་སྒྲོ་འདོགས་ཆོད་པར་བྱས་
ནས་ནམ་ཞིག་ཉམས་དེ་ཚོ་སྐྱེ་ན་བཟང་ངན་གྱི་རེ་དོགས་མི་བྱ་བར་རྟོག་མེད་བྱུང་རྒྱལ་དུ་བསྐྱང་
པའོ། །དག་པའི་སྣང་བ་ནི་སངས་རྒྱས་ཀྱི་སྐུ་གསུང་ཐུགས་རྒྱན་གྱི་འཁོར་ལོ་དང་ཐམས་ཅད་
པའི་ཡོན་ཏན་དྲན་ནས་ནམ་ཞིག་ཐོབ་བོ་སྙམ་སྤྲོ་བ་ཁྱད་པར་ཅན་བསྒོམ་གསུངས་པ་ལྟར། ཕ་
རོལ་དུ་ཕྱིན་པས་ཐེག་པས་རྒྱུད་ལེགས་པར་སྦྱང་ནས་རྡོ་རྗེ་ཐེག་པའི་ལམ་གྱི་སྣོད་རུང་བྱ་བ་ནི་ལམ་
གྱི་གཞི་བཅའ་བའི་དོན་ཏོ། །གཉིས་པ་རྒྱུད་གསུམ་དུ་བསྟན་པའི་ལམ་ནི། ཉམས་བླངས་མ་
ལུས་པ་ནི་རྡོ་རྗེ་ཐེག་པའི་ཉམས་ལེན་ཡིན་ལ། དེ་རྒྱུད་གསུམ་གྱིས་ཤེས་ཚུལ་ནི། རྒྱུ་རྒྱུད་ཀྱི་
ཉམས་ལེན་ནི་ཕར་ཕྱིན་ཐེག་པས་རྒྱུད་སྦྱངས་ནས་སྙིང་རྗེ་ཆེན་པོས་ཡིད་གཡོས་ནས་བདག་གིས་
མྱུར་དུ་འཚང་རྒྱ་བའི་མྱུར་ལམ་ནི་རྡོ་རྗེ་ཐེག་པར་འདུག དེ་དག་ཉམས་སུ་ལེན་པའི་སྐལ་བ་ཡོད་
དམ་མེད་སྙམ་པ་ལ། སྐལ་བ་ཡོད་དེ་རྒྱུ་རིགས་སྤང་བྱ་རྐྱེན་ལ་ལྟོས། །གང་ཟག་རྣམ་པ་བཞིར་
འདོད་དོ་ཞེས་པ་ལྟར། སེམས་ཅན་ཐམས་ཅད་ལ་རྒྱུ་སངས་རྒྱས་ཀྱི་རང་བཞིན་གནས་རིགས་ ་
ཡོད་པ་དང་། བྱེ་བྲག་འཛམ་བུ་གླིང་པ་མངལ་སྐྱེས་ཁམས་དྲུག་ལྡན་རྡོ་རྗེའི་ལུས་སྐྱོན་མེད། ཁ་
དོག་དབྱིབས་སོགས་ཀྱི་རིགས་ངེས་པ་དང་། རྐྱེན་གདམས་ངག་རིམ་དང་གཅིག་ཅར་གཉིས་ཀ་
རྡོ་རྗེ་ཐེག་པ་ཉམས་སུ་ལེན་རུང་ཡིན་པའི་ཕྱིར་སྙམ་དུ་ངེས་པར་བྱེད་པ་ནི་རྒྱུ་རྒྱུད་ཀྱི་ཉམས་ལེན།
དེ་ནས་སྨིན་བྱེད་དབང་དང་གྲོལ་བྱེད་རིམ་གཉིས་ཀྱི་ལམ་བསྒོམ་པ་ནི་ཐབས་རྒྱུད་ཡིན་ལ། དེ་
ལས་འབྲས་བུ་སྐུ་ལྔ་འབྱུང་བ་ནི་འབྲས་བུའི་རྒྱུད་དོ། །ཚད་མ་སྙན་བརྒྱུད་བཞི་ཡི་སྤྲོས་པ་
བཅད། ཚད་མ་བཞི། སམ་བུ་ཊའི་རྒྱུད་ལས་གསུངས་པས་གོ་རིམ་དེ་རྟོགས་གེ་པ་རང་དགར་
འཇུག་པ་དགག་པའི་ཆེད་དཀྲུགས་ནས་གསུངས་སོ། །བྱུང་བའི་གོ་རིམ་བདེ་བར་གཤེགས་པའི་
བཀའོ། །བརྟག་གཉིས་བཤད་རྒྱུད་གཉིས་བཅས་ལུང་ཚད་མ། དེ་ལ་བརྟེན་ནས་ས་དྲུག་གི་

རྟོགས་པ་མངོན་དུ་གྱུར་བའི་བསྟན་བཅོས་བྱུང་བ་བརྟེན་ཅིང་འབྲེལ་འབྱུང་ལོ་རྒྱུས་ཚད་མ་དེ་དག་
གི་གདམས་ངག་བླ་མས་སྟོན་པས། བླ་མ་རྡོ་རྗེ་སློབ་དཔོན་ཉམས་ཀྱི་ཚད་མ། དེས་བསྟན་པ་
ལྟར་ཉམས་སུ་བླང་དགོས་པས། ཚད་མ་གསུམ་ན་གཏན་ལ་ཕབ་ཅིང་རྣལ་འབྱོར་པ་རང་ཉིད་
ཉམས་མྱོང་རྗེས་དྲན་ཚད་མ་འབྱུང་། ཉམས་སུ་ལེན་པའི་གོ་རིམ་ཚད་མ། ཐོག་མར་བླ་མ་
བསྟེན། དེས་བསྟན་པ་ལྟར་ཉམས་སུ་ལེན་དགོས་པའི་ཉམས་མྱོང་ཚད་མ། དེ་རྣལ་འབྱོར་
དབང་ཕྱུག་གི་དགོང་པར་སྒྲུབ་པ་བསྟན་བཅོས་ཚད་མ། དེ་ཡང་སངས་རྒྱས་ཀྱི་བཀའ་ཚད་མ་
ལུང་ལས་ཡིན་པར་སྒྲུབ་པ་ལུང་ཚད་མ། བཞི་པ་ཚད་མར་སོང་བའི་གོ་རིམ་ནི། རང་རྒྱུད་ལ་
སྔར་སྐྱེ་མ་མྱོང་པའི་ཉམས་མྱོང་ཚད་མ་ཞིག་སྐྱེས་ན། དེ་སྟོན་པའི་བླ་མ་ཚད་མར་གོ །དེ་ཡང་
མན་ངག་རྡོ་རྗེའི་ཚིག་རྐང་ལས་བྱུང་བས་བསྟན་བཅོས་ཚད་མ་དང་། དེའི་ཕུག་ལུང་བཅས་ཚད་
མར་གྲུབ་པ་སོགས་གཞི་ལམ་འབྲས་བུའི་ཉམས་ཐམས་ཅད་ཚད་མ་བཞི་གཏན་ལ་ཕབས་ཏེ་སྤྲོས་
པ་བཅད་པའོ། །སྙན་བརྒྱུད་བཞིས་སྤྲོས་པ་བཅད་ཚུལ། སྤྲོས་པ་གཅོད་བྱེད་དབང་གི་ཆུ་བོ་མ་
ཉམས་པ། བྱིན་རླབས་ཀྱི་བརྒྱུད་པ་མ་ཉམས་པ། མོས་གུས་ཀྱི་བསམ་པ་ཚིམ་པའོ། །སྤྲོས་པ་
བཅད་བྱ་བ་ནི། རྒྱུད་གསུམ་གྱི་ཉམས་ལེན་རྣམས་སྙན་བརྒྱུད་བཞི་དང་ལྡན་པ་སྤྲོས་པ་བཅད་
པའོ། ། ལྔ་པ་རྟེན་འབྲེལ་ལ། ཕྱི། ནང༌། གསང་བ། ཁོ་ན་ཉིད། མཐར་ཐུག་གི་རྟེན་
འབྲེལ། རྟེན་འབྲེལ་དང་པོ་གཉིས་ཀྱི་འཇིག་རྟེན་པའི་ཚོགས་ལམ་སྦྱོར་ལམ་གྱིས་མཚམས་
བཅད། ཕྱི་མ་གསུམ་གྱི་མཐོང་ལམ། སྒོམ་ལམ། སློབ་ལམ་སྟེ་འདས་ལམ་གྱི་ས་མཚམས་
བཅད་པའོ། །གཉིས་པ་འཁོར་ལོ་འཆམ་པ་འཇིག་རྟེན་པའི་ལམ་ནི། ལས་འཕྲོ་ཅན་རང་གི་ངང་
གི་ཁམས་འདུ། མོས་གུས་ཅན་བྱིན་བརླབ་ཀྱིས་ཁམས་འདུ། བརྩོན་འགྲུས་ཅན་འབད་རྩོལ་
གྱིས་ཁམས་འདུ་སྟེ་གསུམ་གྱིས་ཁམས་འདུ་ལུགས་གསུམ་དང་། རླུང་ཕྱོགས་མེད་དུ་

12
གཡོ། གཏུམ་མོ་ཕྱོགས་མེད་དུ་འབར། རྩ་ཁམས་ཕྱོགས་མེད་དུ་སད་པ་སྟེ་བདུན་བདག་གི་
ཁམས་འདུ་ཚེ་གདམས་ངག་མེད་པ་ཚོས་ཁམས་འདུས་མ་རེད་ཅེས་བསྐུར་པ་འདེབས། གདོན་
གྱི་བྱས་པ་རེད་ཅེས་སྒྲོ་འདོགས་པས་འདུ་ལུགས་གསུམ་པ་དེ་རྣམ་པར་ཕྱེ་བས་ཤེས་ན་སྒྲོ་བསྐུར་
བྲལ་བས་ཉམས་ལེན་མཛོད་ཅིག སེམས་འཛིན་གནང་ལུགས་རྣམ་གསུམ་གྱི་དོན་དམ་རྟོགས་
པའི་ཏིང་ངེ་འཛིན་གྱི་ཉེ་རྒྱུ་ཤེས་པའི་གནད་ལས། རླུང་ལག་པས་སེམས་གནས་རླུང་སེམས་
བདག་བྱིན་གྱིས་བརླབས་པས་སེམས་གནས། རྟེན་མཉམ་དུ་འདྲེས་པས་སེམས་གནས་པ་
ནི། ཏིང་ངེ་འཛིན་སྐྱེ་བའི་དངོས་རྒྱུ་ཡིན་ལ། ལས་འཕྲོ་ཅན། མོས་གུས་ཅན། བརྩོན་འགྲུས་
ཅན་གསུམ་རྒྱུད་རྒྱུ་ཡིན། ཉམས་གསུམ་གྱིས་གང་ཡང་ཏིང་ངེ་འཛིན་དུ་ཤེས་པའི་གནད་
ནི། ལུས་ཉམས། སེམས་ཉམས། རྨི་ཉམས་གསུམ་ལས། ལུས་ཉམས་ནི་བསྒོམ་པའི་
སྟོབས་ཀྱིས་རླུང་ནང་དུ་ལོག་པས། འདུས་འཕར་གཡོ་མཆོང་རྒྱུགས་སོགས་འབྱུང་། སེམས་
ཉམས་རྩ་ཡི་གེ་གནད་དུ་བསྣུན་པས། ཉམས་ང་། མྱ་ངན། ཆགས་ལྡང་སོགས་འབྱུང་། རྨི་
ཉམས་རླུང་ལ་གནད་དུ་བསྣན་པས། རྨི་ལམ་དུ་གཡོ་བ་རྟ་རྨི་བ་འབྱུང་། མན་ངག་མི་ཤེས་པ་
བདག་གིས་ལུས་ན་ན་ཚ་འབྱུང་བ་ལུས་འཁྲུགས་སུ་འཆད། སེམས་ལ་ཉོན་མོངས་བྱུང་ན་ཉོན་
མོངས་རང་དགའ་བར་འཆད་པས་ཏིང་ངེ་འཛིན་དུ་མི་ཤེས་ལ། འདི་པའི་ལུགས་ཀྱིས་རླུང་
སེམས་ཀྱི་འདུ་འཕྲོས་ལས་བྱུང་བའི་ཉམས་གསུམ་དུ་ཤེས་པའོ། །དྲོད་གསུམ་གྱི་ཉམས་བྱུང་
རྒྱལ་བསྐྱང་པའི་གནད་ནི། རྣམ་རྟོག་སྔོན་སོང་གི་དྲོད། ཁམས་དགུ་འདུས་པའི་དྲོད། ཐིག་
ལེ་འབར་བའི་དྲོད་དེ་དྲོད་གསུམ་དེ་དག་ཀྱང་རྒྱུ་རླུང་སེམས་ཀྱི་རྟེན་འབྲེལ་རིམ་པ་ཡིན་མིན་དུ་
འགྲིགས་པས་དྲོད་རྣམས་ཀྱང་རིམ་པ་ཡིན་མིན་ཇི་ལྟར་སྐྱེས་པ་བྱུང་ན་གང་ལ་ཞེན་པ་མི་བྱ་བར་ངོ་
ཤེས་པར་བྱས་ཏེ་བྱུང་རྒྱལ་དུ་བསྐྱང་ངོ༌། །ལམ་འཁྲིད་ལུགས་གསུམ་གྱིས་ཏིང་ངེ་འཛིན་གྱི་བྱེ་

3
བྲག་ཤེས་པའི་གནད་ནི། ལམ་ཁྲིད་ལུགས་གསུམ་ནི། རླུང་གི་ལམ་ཁྲིད་ཁམས་བདུད་རྩིས་
ལམ་འཁྲིད། རྩ་ཡི་གེས་ལམ་འཁྲིད། ལམ་འཁྲིད་ལུགས་གསུམ་པོ་ངོས་འཛིན་ནས། དཔེར་
ན། དེད་དཔོན་དེས་རང་གི་འཁྲིད་པར་བྱ་བའི་ཚོང་པ་ཐམས་ཅད་གཞན་ལ་རག་མ་ལས་
པར། གང་དུ་འདོད་པའི་གནས་དེར་འཁྲིད་པར་བྱེད་པ་དཔེ་དེ་ལྟ་བུ་བཞིན། ལམ་འཁྲིད་ལུགས་
གསུམ་པོ་དེ་དག་གིས་ཁྲིད་པར་བྱ་བ་སེམས་ཀུན་གཞིའི་རྣམ་པར་ཤེས་པ་དེ་གཞན་ལ་རག་མ་
ལས་པར་ཁྲིད་ལུགས་གསུམ་པོ་དེ་དག་གི་སྒོ་ནས་བཅུ་གསུམ་རྡོ་རྗེ་འཛིན་པའི་སར་ཁྲིད་པར་བྱེད་
པས་ན་དེ་སྐད་བྱའོ། །དེས་ཏིང་ངེ་འཛིན་ཉམས་ཀྱི་བྱེ་བྲག་ཤེས་ཤིང་ཕྲོགས་པར་མཛོད་ཅེས་པའི་
ཚུལ་ནི། ཁམས་འདུས་པ་དང་པོ་ལ་རྩ་རླུང་གི་ཟུག་ཆེ། བར་པ་ལ་རྩ་རླུང་གི་ཟུག་བྲི། ཐ་མ་
ལ་རྩ་རླུང་གི་ཟུག་བྲལ་བས་འབྱུང་བ་ལུས་འཁྲུགས་ཀྱི་གནོད་པ་སེལ་ནུས། འབྱུང་བ་རྣམས་ནི་
ལམ་འཁྲིད་པའི་ཉམས་ཀྱི་བྱེ་བྲག་ཡིན། འདུས་པ་དང་པོ་ལ་མ་ངེས་པ་འཁྲུལ་སྣང་དུ་འཆར་བ་
ཉམས་ང་བ་མྱ་ངན་ལ་སོགས་པ་དང་། འདུས་པ་བར་པ་ལ་ངེས་པ་མཐོང་སྣང་དུ་འཆར་བ་
རིགས་དྲུག་གི་མཐོང་སྣང་རྣམས་དང་། འདུས་པ་ཐ་མ་ལ་ཤིན་ཏུ་ངེས་པ་གསལ་སྣང་དུ་འཆར་
བ་སྲིད་པའི་རྩེ་མོ་མན་ཆད་ཏིང་ངེ་འཛིན་གྱི་ཉམས་སུ་འབྱུང་བ་སྙམ་པ་བྱེད་པ་ནི་རྩ་ཡི་གེས་ལམ་
འཁྲིད། ཉམས་གསུམ་པ་དེ་དག་ལམ་ཁྲིད་ལུགས་གསུམ་པོ་སོ་སོ་ལས་འབྱུང་ངོ༌། །ལམ་ཁྲིད་
ལུགས་གསུམ་པོ་འདི་དག་ལ་འཇིག་རྟེན་པའི་ལམ་དུ་ཁམས་འདུས་པ་གསུམ་གྱིས་ས་མཚམས་
བཅད། འདས་པའི་ལམ་དུ་གྲུབ་མཐའ་བཞིས་ས་མཚམས་བཅད་གསུང་། ༦༽ ཁམས་
འདུས་པ་གསུམ་གྱིས་ལམ་གྱི་ས་མཚམས་ཤེས་པའི་གནད་ནི་ཁམས་འདུས་པ་དང་པོ་
དང་། བར་བ་དང་ཐ་མ་སྟེ་འདུས་པ་གསུམ་ལས། འདུས་པ་དང་པོ་ལ་བསྒོམ་པའི་སྟོབས་ཀྱིས་
རླུང་རྩ་གནས་སུ་སོང་བས། རྩ་མདུད་གྲོལ་ནས་རྩ་རླུང་གི་ཟུག་འབྱུང་དཔེ་དགུན་གྱི་རླུང་པོ་ལག་

14
ཆ་ཅན་དང་འདྲའོ། །འདུས་པ་བར་པ་ལ་བསྒོམ་པའི་སྟོབས་ཀྱིས་རྩ་མདུད་ཆེར་གྲོལ་ནས་རླུང་
ཟུག་ཞི་སྟེ། དཔེ་དཔྱིད་ཀྱི་རླུང་པོ་ལག་ཆ་བྲི་བ་དང་འདྲ། འདུས་པ་ཐ་མར་བསྒོམ་པ་བརྟན་པའི་
སྟོབས་ཀྱིས་རྩ་མདུད་ཆེར་གྲོལ་ཞིང་། རླུང་སེམས་ཤིན་ཏུ་དྭང་པས་ཏིང་ངེ་འཛིན་གྱི་ཕན་ཡོན་དུ་
མ་འབྱུང་སྟེ། དཔེ་དབྱར་གྱི་རླུང་པོ་ལག་ཆ་བྲལ་བྲི་བ་སྟེ་དཔེ་གསུམ་སྦྱར་བའི་ལམ་གྱི་ས་
མཚམས་དཔེ་གསུམ་རིམ་པ་བཞིན་དུ་འདུས་པ་དང་པོ་བར་པ་མཐའ་མ་གསུམ་དུ་སླེབས་པར་ཐེ་
ཚོམ་མེད་པར་ཤེས་པར་བྱའོ། ༧༽ རྟེན་འབྲེལ་གསུམ་གྱི་རེ་དོགས་དང་བྲལ་བའི་གནད་ནི་
རླུང་ལོག་གི་རྟེན་འབྲེལ། མཐོང་སྣང་གི་རྟེན་འབྲེལ། རྨི་ལམ་གྱི་རྟེན་འབྲེལ་ཏེ་རྟེན་འབྲེལ་རྣམ་
པ་གསུམ་ལས། སྒོམ་པའི་སྟོབས་ཀྱིས་རླུང་ནང་དུ་ལོག་པའི་འཕར་གཡོ་སོགས་འབྱུང་བ་
ནི། རླུང་ལོག་གི་རྟེན་འབྲེལ་མཐོང་སྣང་གི་རྟེན་འབྲེལ། ལུས་རྩའི་མཐོང་སྣང་རོ་རྐྱང་གི་མདུད་
པ་དྭགས་པོར་རླུང་སེམས་ཞུགས་པས་རི་བྲག་སོགས་སྣང་བའོ། །རྩ་ཡི་གེའི་མཐོང་སྣང་རིགས་
དྲུག་གི་ཡི་གེས་རླུང་སེམས་འདུས་པས་རིགས་དྲུག་གནས་གར་སྔགས་དེར་འཁྲིད་པ་སོགས་
སོ། །ཁམས་བདུད་རྩིའི་མཐོང་སྣང་སྙིང་གའི་ཧཱུྃ་ལ་སོགས་པར་བདུད་རྩི་ལྔའི་དང་བ་མཉམ་དུ་
འདུས་པས་རྒྱལ་བ་རིགས་ལྔ་མཐོང་བ་སོགས་སོ། ། རྨི་ཉམས་ཀྱི་རྟེན་འབྲེལ་མཐོང་སྣང་དེ་དག་
གི་རྒྱུས་གཉིད་ཀྱི་རྐྱེན་བྱས་ནས་མཐོང་སྣང་དེ་དག་རྨི་ལམ་དུ་འབྱུང་བའོ། །དེ་རང་ལ་འཛོམས་
ཚུལ་རྟེན་འབྲེལ་གསུམ་པོ་འབྱུང་བའི་རྒྱུ། རྟེན་འབྲེལ་གསུམ་པོ་དེ་དག་རང་ལ་འབྱུང་བའི་
རྒྱུ། ལུས་རྩ་རྩ་ཡི་གེ་ཁམས་བདུད་རྩི་རླུང་རྣམས་རང་གི་ལུས་ལ་རང་ཆས་སུ་འཛོམས་ཡོད་པ་
ཡིན། ཕྱི་རོལ་གྱི་རྒྱུ་རྐྱེན་གཞན་མེད་པའོ། །རེ་དོགས་བྲལ་ཚུལ་གྱི་མཐོང་སྣང་ལ་རྒྱལ་བ་
རིགས་ལྔའི་སྐུ་སོགས་མཐོང་བ་དངོས་གྲུབ་ཀྱི་རེ་བ་མི་བྱ། སྲིན་པོས་བརྡེག་པ་སོགས་ལ་བར་
ཆད། དྭགས་པ་མི་བྱ། དེ་དག་གི་རྒྱུ་སྙིང་གའི་ཡི་གེ་ལྔ་དང་། ལྟེ་འོག་ཀླུ་ཡིག་དེ་དག་ཏུ་འདུ་

15.
བའི་རླུང་སེམས་ཐམས་ཅད་རང་ལ་ཚང་བས་རེ་དོགས་བྲལ་བར་མཛོད་སྙམ་དུ་དགོངས་སོ། །
གེགས་སེལ་སོ་སོར་བསྟན་པ་དང་། བསྡུས་ཏེ་བསྟན་པ་གཉིས་ལས། དང་པོ་ལ། སྲུང་བ་
སུམ་ཅུའི་གེགས་སེལ་བསྟན་པ་མན་ངག་གི་གནས་བདུན་ཅུའི་བསྟན་པ་དང་། གདམས་ངག་
དྲུག་གི་བསྟན་པ་དང་། དཀྱིལ་འཁོར་འཁོར་ལོའི་བསྟན་པ་དང་། བཞི་ལས། དངོས་སྲུང་བ་
སུམ་ཅུའི་གེགས་གང་ཟག་གང་ལ་འབྱུང་ན། ཐབས་ཀྱི་ཕྱོགས་སུ་ལྷུང་བའི་རྣལ་འབྱོར་པ་དང་
ཤེས་རབ་ཀྱི་ཕྱོགས་སུ་ལྷུང་བའི་རྣལ་འབྱོར་པ། ཟུང་འཇུག་གི་རྣལ་འབྱོར་པ་གསུམ་
ལས། ཐབས་དང་ཤེས་རབ་སྟེ་དང་པོ་གཉིས་ལ་བར་ཆད་འབྱུང་སྟེ་གཅིག་སྟེ་མཐའ་མ་ཟུང་
འཇུག་ནི། རྣལ་འབྱོར་ལ་བར་ཆད་མི་འབྱུང་། གེགས་དེ་ཚུལ་ཇི་ལྟར་སེལ་བ་ལ་སོ་སོའི་བསྲུང་
བས་བསྟན་པ་དང་། ཐུན་མོང་གི་སྲུང་བ་བསྟན་པའོ། །ཐབས་ཀྱི་ཕྱོགས་སུ་ལྷུང་བའི་རྣལ་
འབྱོར་པ་ལ་བར་ཆད་བཞི་སྟེ། དང་པོ་ལམ་དུ་འཇུག་པ་ན་འཇིག་རྟེན་ཆོས་ཀྱི་བར་ཆད། གཉིས་
པ་ཞུགས་པ་ན་ཕྱི་རོལ་བདུད་ཀྱི་བར་ཆད། གསུམ་པ། སེམས་ཅུང་ཟད་བརྟན་པ་ནི་བདུད་
སྟོབས་འཕེལ་བའི་བར་ཆད། བཞི་ལ་སེམས་ཆེར་བརྟན་པ་ན། ཏིང་ངེ་འཛིན་ངོ་མི་ཤེས་པའི་
བར་ཆད་བཞི། དེ་ལ་བསྲུང་བ་བརྒྱད་ནི། བར་ཆད་དང་པོ་ལ་དད་པ་བརྟན་པོས་
བསྲུང་། གཉིས་པ་ལ། འཁོར་ལོ་སྔགས་ཟློས། སྔགས་མདུད་གསུམ་གྱིས་
བསྲུང་། གསུམ་པ་ལ་ཆོས་རྣམས་སེམས་ཉིད་སྣང་བ་གཟུགས་བརྙན་ཡིན་ཕྱིར་རྒྱ་མཚོ་རླབས་
དང་བྲལ་བསྲུང་། བར་ཆད་བཞི་པ་ལ། གཞན་དབང་རྟེན་འབྲེལ་ཤེས་པའི་བསྲུང་། ཤེས་
རབ་ཀྱི་ཕྱོགས་སུ་ལྷུང་བའི་རྣལ་འབྱོར་པའི་བར་ཆད། དང་པོ་ཉམས་དང་སྡུག་བསྔལ་བསྐྱེད་
པ། གཉིས་པ་གཟུགས་སྟོན་པ། གསུམ་པ་སྒྲ་བརྗོད་པ། བཞི་པ་ལྟ་གྲུབ་བསྒྱུར་བ་དེ་དག་ཕྱིའི་
བདུད་ཀྱིས་བྱས་པས་གཉེན་པོ་སད་པ་བཞིན་བསྲུང་། ནང་གི་བདུད་ཀྱི་བྱས་པ་དབང་བཞིའི་

16
བརྡས་བཟློག་པའོ། །བར་ཆད་དང་པོ་ལ་ཉམས་ཀྱི་སད་པ་རྣམ་གསུམ་རིགས་དབྱེ། བར་ཆད་
གཉིས་པ་ལ་ཏིང་ངེ་འཛིན་གྱི་སད་པ་རྣམ་གསུམ་རིགས་དབྱེ། གསུམ་པ་ལ་སྔགས་ཀྱི་སད་པ་
རྣམ་གསུམ་རིགས་དབྱེ། བཞི་པ་ལ་ལྟ་གྲུབ་སད་པས་རྣམ་གསུམ་རིགས་དབྱེ་བས། སད་པ་
རྣམ་པ་བཞི་ཡིས་བསྲུང་། དེ་དག་ཚང་མ་ཉམས་ཡིན་ན་རེ་དོགས་མེད་པ་བྱུང་རྒྱལ་དུ་
བསྐྱངས། ཡི་དམ་ཡིན་ན་དངོས་གྲུབ་ཞུ། བར་ཆད་ཡིན་ན་ངོ་ཤེས་པ་ཙམ་གྱིས་སྐྱེངས་ནས་
འགྲོ་གལ་ཏེ་མ་སོང་ན། ནང་གི་བདུད་ཡིན་པས་དེ་ལ་དབང་བཞིའི་ལུས་ངག་ཡི་གེ་བརྡའ་བསྟན་
ནས་བཟློག་པར་བྱའོ། །བར་ཆད་སོ་སོ་བསྲུང་བ་བསྟན་ནས་གཉིས་པ་ཐུན་མོང་གི་བསྲུང་བ་ནི་
བཅུ་བཞི་སྟེ། གྲིབ་མ་དྲུག་ཐིག་ལེ་འཛག་པ་དྲུག སྒྲིབ་པ་གཉིས་བསྲུང་བའོ། །གསུམ་པ་
སྲུང་བ་སུམ་ཅུའི་གནས་སྐབས་གང་དུ་སེལ་བ་ནི། དང་པོ་ལམ་དུ་འཇུག་པ་དང་། ཞུགས་པ་
དང་། སེམས་འཛིན་ཅུང་ཟད་བརྟན་པ་དང༌། ཆེར་བརྟན་པ་ཐོབ་པའི་བར་ཆད་སྲུང་བ་བརྒྱད་
བརྒྱད་ནི། བར་ཆད་བཞི་རིམ་གྱིས་སེལ་ཚུལ་གོང་དུ་བཤད་པ་ལྟར་ཤེས་པར་བྱའོ། །གེགས་
སེལ་བཞི་ལས། སྲུང་བ་སུམ་ཅུའི་གེགས་སེལ་བསྟན་ཟིན་ནས་གཉིས་པ་མན་ངག་གི་གནད་
བདུན་ཅུའི་གེགས་སེལ་ནི། རྩའི་ཟུག་ལ་དོར་བ་ནི། གང་ན་སར་ཤེས་པ་གཏད་དེ། རིག་པ་
ཕྱིར་གནོན་བྱས་པས་ཞི་བ་ཤིན་ཏུ་གཅེས་སོ། །རླུང་གི་ཟུག་ལ་བརྔན་དགས་བྱིན་ཏེ་བཟློག་པ་
ནི། རླུང་ནང་དུ་བརྔུབས་ཏེ་དགང་ནས་མནན། མི་ཐུབ་པ་འདྲ་ན་སླར་རྡུབ་ཅིང་མནན་པའོ། །
རླུང་རེངས་ལ་མ་བཅོས་ཐབས་ལ་དོར་ཞེས་བྱུང་རྒྱལ་དུ་བཏང་བ་དང༌། བླ་མའི་བྱིན་
རླབས། ལྷག་ལྷའི་བྱིན་བརླབས། ཕྱི་ནང་མཁའ་འགྲོའི་བྱིན་རླབས། ཐེག་ཆེན་མདོ་རྒྱུད་ཟབ་
མོའི་བྱིན་བརླབས། རྟེན་འབྲེལ་ཟབ་མོའི་བྱིན་བརླབས་དྲུག་དང་། བདེ་བ་སྒོམ་པ་སྟེ་ལོངས་
སྤྱོད་ཀྱི་བརླབས་བཙིར་བ་དང་། འོག་གསང་བའི་སྙོམས་འཇུག་ལ་བརྟེན་པ་སྟེ་དོན་ཚན་རྣམ་པ་

གསུམ་དུ་གསུངས་སོ། །གསུམ་པ་གདམས་ངག་དྲུག་གི་གེགས་སེལ་བ་ནི། ལྟ་བའི་དུག་
དབྱུང་བདུད་རྩི་བསྟེན། ལ་དོར་སྒོམ་པ་བསམ་གཏན་གཉིས་པ་ཟས་དུག་དབྱུང་བདུད་རྩི་བསྟེན་
ལ་དོར་གསུམ་གདམས་ངག་དྲུག་གི་སྐབས་ལ་ཤེས་པར་བྱའོ། །རྩ་བ་རྡོ་རྗེའི་ཚིག་རྐང་
ལས། འཁོར་འདས་ཐུན་མོང་གི་ལམ་འབྲས་བུ་དང་བཅས་པ་ཡོངས་རྫོགས་བསྟན་སྐབས་
གེགས་སེལ་རྣམས་ཤེས་པའི་ཆེད་དུ་བསྟན་ལ། རྣམ་འགྲེལ་ཨ་སེང་མ་འདིར་ནི་མན་ངག་གི་
ཉམས་སུ་ལེན་པའི་ཚེ་འཇིག་རྟེན་པའི་ལམ་ཁོ་ནར་གེགས་སེལ་དགོས་པའི་དབང་གིས་གེགས་
མེད་རྣམས་འདིར་བསྟན་པ་ཡིན། གཞུང་གཉིས་འགལ་འདུ་མེད་པར་ཤེས་པར་བྱའོ། །གེགས་
སེལ་བཞི་པ་དཀྱིལ་འཁོར་འཁོར་ལོའི་གེགས་སེལ་ནི། དབང་གསུམ་པའི་གནས་སྐབས་ཕྱག་
རྒྱའི་གཟུགས་ལ་བལྟ་བ་ན་སྒྲ་ལ་བསླབ་པའི་བར་རྣམ་པ་སྣ་ཚོགས་པའི་སྐད་ཅིག་མ་དང་མཁའ་
གསང་མཉམ་པར་སྦྱོར་བ་རྣམ་པར་སྨིན་པའི་སྐད་ཅིག་གི་ཚེ་ཐིག་ལེ་འབར་བའི་དྲོད་དང་སྲུབས་པ་
ལ་སོགས་པའི་རྣམ་ཉེད་པའི་སྐད་ཅིག་མ་ལ་གཡོ་བའི་དྲོད་འབྱུང་བ་དང་འབར་མེ་བརྟག་པ་
དང་། རྣམ་པ་གསུམ་དག་གི་བདེ་སྟོང་མཆོག་ཏུ་གྱུར། འབར་བའི་དྲོད་ཀྱི་ཚེ་ན་ཐིག་ལེའི་ཟུག་
འབྱུང་སྟེ། སྲུབས་པ་སོགས་རྣམ་པར་ཉེད་པའི་སྐད་ཅིག་མ་ལ་གཡོ་བའི་དྲོད་འབྱུང་། དེའི་ཚེ་
རླུང་བུམ་ཅན་ཁ་སྦྱར་ལ་བརྟན་པར་གྱུར་པ་དང་། བྱང་སེམས་གྱེན་ལ་ལྡོག་ཅིང་གླང་ཆེན་ཧིང་
དང་སྟག་མོ་ངུར་གཅན་གཟན་སྐྱགས་དང་ཝ་ལྟར་བསྣོམས་པ་སྟེ་དུད་འགྲོའི་འགྱུར་བ་བཞི་ཡིས་
བྱང་སེམས་གྱེན་དུ་བཟློག་པ་ཡིན། ལུས་ལ་ཐིག་ལེ་ཕྱི་རོལ་དུ་གཡོ་བ་མེད་པར་བྱ། བྱང་
སེམས་ལུས་ཀུན་ལ་འགྲིམས་པས་ཁྱབ་ཅིང་ཐིག་ལེ་བརྟན་པའི་དྲོད་སྐྱེ་བར་བྱ་ཕྱིར། ལུས་ལ་
གཏུན་ཤིང་འཁོར་ལོ་བསྐོར་བ་དང་། ལག་པ་རྐེད་པར་འཇུས། དཀྱིལ་ཀྲུང་བཅས་ནས་རོ་སྟོད་
སྒུལ་བའོ། །ཡན་ལག་བཞི་ཡི་རླུང་གི་ཞགས་པ་འཕངས་པ་ནི། རྐང་ལག་བརྐྱངས་བསྐུམ་

18་
དྲག་ཏུ་བྱེད་པའོ། །བུ་ཆུང་སྤྱོད་ལམ་ནི་ལུས་ཕར་འགྱེལ་ཚུར་འགྱེལ་བྱ་བ་དག་གིས་ནི་ཁམས་
ཁྱབ་ཅིང་བརྟན་པར་འགྱུར་རོ། །ལམ་གྱི་གེགས་སེལ་བའི་སྐོར་རྒྱས་པ་སོང་ནས། གཉིས་པ་
གེགས་སེལ་མདོར་བསྡུས་བསྟན་པ་ལ་ཉམས་ལེན་བསྡུས་ཏེ་བསྟན་པ་དང་། དེའི་གེགས་སེལ་
ཚུལ་ལས། དང་པོ་ནི་རྗེ་བཙུན་དཔལ་ལྡན་བིརྱ་པའི་གཞུང་རྡོ་རྗེ་ཚིག་རྐང་གི་དོན་མདོར་བསྡུས་
ནས་བུམ་དབང་ལ་སོགས་དབང་བཞིས་སྣོད་རུང་བྱས་ན། དཀྱིལ་འཁོར་བཞི་ལ་གནད་དུ་བསྣུན་
པའི་ལམ་བཞི་སྒོམ་པ་ལས། འཇིག་རྟེན་པའི་ལམ་དུ་ལྟ་བ་ངོ་བོ་ཉིད་གསུམ་སོགས་ལྟ་བ་བཞི་
འཆར། སྒྲུབ་ཅིང་གྲུབ་པའི་མཐའ་འདས་ལམ་དུ་གྲུབ་མཐའ་བཞི་སྙོགས་ཏེ། ལམ་འབྲས་ཀྱི་
ལམ་སྒོམ་པའི་དོན་མདོར་བསྡུས་ན། ལྟ་གྲུབ་བརྒྱད་པོ་འདི་དག་གིས་བསྡུས་པ་ཡིན་ནོ། །དེའི་
གེགས་སེལ་ཚུལ་བསྡུས་ཏེ་བསྟན་པ་ནི། ཉོན་མོངས་པ་ལ་སོགས་པའི་སྐྱོན་རྣམས་རང་གི་ལམ་
དང་རྟེན་འབྲེལ་དུ་ཤེས་པས་ཡོན་ཏན་དག་ཏུ་བླངས་བ་དང་། ལྟེ་འོག་ཀླུ་ཡིག་ཏུ་རླུང་སེམས་
འདུས་པས་སྲིན་པོ་བརྡེག་པ་ལ་སོགས་པའི་བར་ཆད་ཀྱི་རྣམ་པ་དངོས་གྲུབ་དག་ཏུ་བླངས་བར་
གྱིས་ཤིག དེ་བཞིན་གཤེགས་པའི་སྐུ་མཐོང་བ་ལ་སོགས་པ་ལ་རེ་བ་མི་བྱ། འཇིགས་ཤིང་
ཉམས་ང་བ་ལ་སོགས་པར་དོགས་པ་མི་བྱ་བར་གང་ཡང་ཉམས་ཀྱི་སྣང་བར་ཤེས་པར་བྱས་ན་
བདུད་དང་གོལ་ས་རང་གྲོལ་དག་ཏུ་འགྱུར་རོ། །གཞུང་དོན་རྩ་བའི་ས་བཅད་གསུམ་པ་བརྩོན་
པས་ཉམས་སུ་བླངས་ན་གྲུབ་མཐའ་སྙོགས་པར་བསྟན་པ་ནི། ཐོག་མར་རང་ལ་དབང་བཞི་
བསྐུར་མཁན་བླ་མས་ལམ་བཞི་གེགས་སེལ་དང་བསྟན་པའི་གདམས་པ་ལ་ཐེ་ཚོམ་མེད་པ་བརྩོན་
པ་ཆེར་མཛད་ནས་ཁམས་འདུས་པ་གསུམ་མཐར་ཕྱིན་ནས་གྲུབ་མཐའ་རྙོགས་པར་འགྱུར་རོ། །
དེ་ལྟར་གྱུར་ན་བླ་ན་འཕོས་ཏེ་སྐུ་བཞི་སོ་སོ་ལམ་བཞི་བསྟན་པས་རྒྱུ་བཞིའི་གོ་འཕང་ཐོབ་པ་ངེས་
པར་མི་མཆོག་མཆེད་གྲོགས་ཨ་སེང་ཁྱེད་ཀྱིས་ཐུགས་སུ་ངེས་པར་མཛོད་ཅེས་སོ། །རྡོ་རྗེའི་

19
ཚིག་རྐང་དོན་མདོར་བསྡུས་ཏེ་བསྟན་ནས་རྒྱས་པར་མ་བཀྲོལ་བའི་རྒྱུ་མཚན་ཁེངས་བསྐྱུང་དཔང་
དང་བཟོད་གསོལ་གྱིས་འཇུག་བསྡུ་བ་ནི། བདག་བརྩེ་ཆེན་ཀུན་དགའ་སྙིང་པོ་ལྟ་བུ་ནི་འདུ་འཛི་
གཡེང་བའི་ནང་དུ་བཞུགས་པའི་རྒྱུ་མཚན་གྱིས་སྒྲུབ་ལ་རྩེ་གཅིག་གི་ཉམས་ལེན་ལ་དད་ཀྱང་འདུ་
འཛི་གཡེང་བས་ལྷོད་པར་འགྱུར། རྗེ་བཙུན་བིརླུ་པ་ཡི་གཞུང་སྙན་ནས་སྙན་བརྒྱུད་ཁོ་ན་ལས་ཡི་
གེར་བཀོད་པ་དག་ཀྱང་ནམ་ཡང་མེད། བླ་མ་ཞང་དགོན་པ་དང་རྗེ་བཙུན་རྣལ་འབྱོར་དབང་ཕྱུག་
གི་ཐུགས་རྗེས་རང་གི་སེམས་ལ་ལམ་འབྲས་གོ་དོན་གང་སྣང་བ་ཙམ་ཡི་གེར་བཀོད་ན་ཞང་སྟོན་
ཆོས་འབར་གྱིས་སྒྲུབ་པ་ལུང་སྦྱིན་གསང་བཅུའི་རྒྱས་འདེབས་ཀྱིས་ལོ་བཅོ་བརྒྱད་བཀའ་རྒྱ་ལས་
གྲོལ་ཡོད་སྙམ་ཡང་། མ་གྲོལ་བར་བཀོད་ན་བླ་མ་དམ་པའི་བཀའ་ལས་འདས་པའི་ཉེས་ཚབས་
ལྕི། གྲོགས་དམ་ཚིག་ལྡན་པ་ཨ་སེང་གི་བཀའ་འཕྲིན་བཅག་གྱུར་ཏེ་རི་བ་དོན་མེད་བྱས་ཀྱང་མི་
འགྲིག་པས་བཀའ་རྒྱ་ཐེམས་སྙམ་ཡང་ཕྱི་ནང་མཁའ་འགྲོས་ལེགས་ཉེས་དཔངས་པོ་མཛོད་
ལ། དམ་ཚིག་ལ་འགལ་ཆ་ཡོད་ན་བཟོད་པར་གསོལ་ལོ། །མཐའ་མར་དགེ་བ་ཞུ་བ་པོ་གང་གི་
ངོར་མཛད་པ་ནི་གོ་སླའོ། །མདོར་ན་གཞུང་འདི་དག་གི་དོན་སྣང་བ་གསུམ་གྱིས་གཞི་བཅས་
ཉམས་ལེན་དངོས་གཞི་རྒྱུད་གསུམ་གྱིས་བྱས། ཚད་མ་སྙན་བརྒྱུད་བཞིས་སྒྲོ་འདོགས་
བཅད། རྟེན་འབྲེལ་ལྔས་ས་མཚམས་བཅད་དེ་ཉམས་སུ་བླངས་པས་ཁམས་འདུས་པ་གསུམ་
གྱིས་སྐབས་སུ་ཤེས་པའི་ཕན་འདོགས་པའི་མན་ངག་བདུན། གེགས་སེལ་རྣམས་མཁས་པར་
བྱས་ནས་ཉམས་སུ་བླངས་པས་གྲུབ་མཐའ་སྙོགས་པར་འགྱུར་རོ། །བརྗོད་བྱེད་ཉུང་དུ་རྒྱ་ཁབ་
བུག་པའི་ནང་། །བརྗོད་བྱ་ལམ་འབྲས་ཡོངས་རྫོགས་སྟོན་ནུས་པའི། །རྣམ་འགྲེལ་ཨ་སེང་
ཚིག་འགྲེལ་འདི་སྦྱར་བས། །ཐུགས་བཞེད་འགྲུབ་དང་བསྟན་འགྲོར་སྨན་གྱུར་ཅིག །ཅེས་ཐུབ་
དབང་གཉིས་པ་༧གོང་ས་༧སྐྱབས་མགོན་ཆེན་པོའི་བཀའ་དགོངས་བཞིན་བཅོ་བརྒྱད་ཁྲི་མིང་སུ་བླ་

， 20
ཎི་ཏས་སུག་བྲིས་བགྱིས་པའི་ཕྱི་མོ་ལས་བཤུས་པའི་ཡི་གེ་པ་གྲྭ་རིན་དཔལ་དང་། ནོར་དོན་ནས་
གུས་པས་གཙང་བཤུས་གྲུབ་འཕྲལ། ༡༩༨༧ བོད་ཟླ་༣ ཚེས་༢༥ ༧གོང་ས་ལྔ་པ་ཆེན་པོའི་
དུས་ཆེན་ཉིན་གཟིམ་ཆུང་དུ་ལམ་འབྲས་བླ་མཆོད་དང་འབྲེལ་ལུང་བཅས་སྤྱན་ཞུར་བསྟར་
ཏེ། འབུལ་ལམ་ཞུས་པའོ།། ། །
༄༅། །ན་མོ་གུ་རུ་བཛྲ་ཡོ་གི་ནཱི་ཡེ། དེ་ལ་འདིར་དབང་ཐོབ་ཅིང་། བྱིན་བརླབ་ཟབ་མོས་རྒྱུད་སྨིན་པའི་གང་ཟག་
གིས། བསྡུས་པའི་ཚུལ་གྱིས་རྡོ་རྗེ་རྣལ་འབྱོར་མ་སྒོམ་པར་འདོད་པས། སྐྱབས་ཡུལ་གསལ་བཏབ་ནས། བདག་སོགས་
འགྲོ་ཀུན་དེང་ནས་བྱང་ཆུབ་བར། ། བླ་མ་དཀོན་མཆོག་གསུམ་ལ་སྐྱབས་སུ་མཆི། །རྫོགས་
བྱང་གོ་འཕང་ལ་བརྟེན་སེམས་ཅན་ཀུན། །བསྒྲལ་ཕྱིར་ཟབ་མོའི་རྣལ་འབྱོར་བསྒོམ་པར་བགྱི། །
རང་གི་སྤྱི་བོར་པདྨ་ཟླ་བའི་སྟེང་། །བླ་མ་རྡོར་སེམས་ཡབ་ཡུམ་གསལ་བ་ཡི། །སྐུ་ལས་བདུད་
རྩིའི་རྒྱུན་བབས་སྡིག་ལྟུང་བཀྲུས། །དབང་བཞི་ཐོབ་ཅིང་གསང་གསུམ་བྱིན་བརླབས་གྱུར། །
ཨོཾ་ཤྲཱི་བཛྲ་ཧེ་རུ་ཀ སོགས་ཡིག་བརྒྱ་ཅི་ནུས་བཟླས་མཐར། བླ་མ་ཐོག་མ་མེད་པའི་སེམས་དཔའ་
ཡིས། །བདག་གི་སྔོན་བསགས་སྡིག་སྒྲིབ་ཉེས་ལྟུང་ཀུན། །བྱང་ཞིང་དག་པར་བྱིན་གྱིས་བརླབ་
ཏུ་གསོལ། ། སྤྱི་བོའི་རྡོར་སེམས་འོད་ཞུ་རང་ལ་ཐིམ། །བླ་མའི་རྣལ་འབྱོར་ཐུན་མིན་ནི། རང་མདུན་
ནམ་མཁར་སེང་ཁྲི་པད་ཟླའི་སྟེང་། །རྩ་བའི་བླ་མ་སངས་རྒྱས་རྡོ་རྗེ་ཆོས། །མཐར་སྐོར་པད་
ཟླར་བརྒྱུད་པའི་བླ་མ་རྣམས། །དཔའ་བོ་རྡོ་རྗེ་ཆོས་ཀྱི་རྣམ་པར་བཞུགས། །མཐའ་སྐོར་སྐྱབས་
གནས་རྒྱ་མཚོ་གསལ་བ་ཡི། །གནས་གསུམ་འོད་ཀྱིས་སྐྱབས་གནས་མ་ལུས་པ། །སྤྱན་དྲངས་
བསྟིམ་པས་སྐྱབས་གནས་ཀུན་འདུས་གྱུར། །གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་
ལ་འཆར་བ་གང་། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །སྐྱབས་

21
གནས་ཀུན་འདུས་བླ་མ་རིན་པོ་ཆེ། །དྲིན་ཅན་ཆོས་ཀྱི་རྗེ་ལ་གསོལ་བ་འདེབས། །མཉམ་མེད་
བཀའ་དྲིན་ཅན་གྱི་ཐུགས་རྗེ་གཟིགས། །འདི་ཕྱི་བར་དོ་ཀུན་ཏུ་བྱིན་གྱིས་རློབས། །ཞེན་པ་སྤང་བ་
ནི། བདག་གི་ཉོན་མོངས་རང་གཟུགས་ལུས་ལོངས་སྤྱོད། །དགྲ་གཉེན་བར་མའི་སྣང་བ་ཇི་སྙེད་
པ། །རྗེ་བཙུན་བླ་མ་འཁོར་དང་བཅས་ལ་འབུལ། །ཟུང་འཛིན་རྣམ་རྟོག་ཞི་བར་བྱིན་གྱིས་
རློབས། །མཆོད་པ་འབུལ་བ་ནི། ཕྱི་མཆོད་ཉེར་སྤྱོད་ནང་མཆོད་བདུད་རྩིའི་སྤྲིན། །གསང་བ་སྙོམས་
འཇུག་བདེ་སྟོང་དེ་ཁོ་ན། །འཁོར་གསུམ་དམིགས་མེད་ཕྱག་རྒྱ་ཆེན་པོ་ཡིས། །རྩ་བརྒྱུད་དཀོན་
མཆོག་རྒྱ་མཚོའི་ཚོགས་རྣམས་མཆོད། །ཀུ་ས་ལིའི་ཚོགས་བསགས་ནི། རང་སེམས་རྣལ་འབྱོར་མ་
དཔལ་མཁའ་ལ་ཐོན། །ཕྱག་གཡས་གྲི་གུག་ཕུང་པོའི་སྨིན་མཚམས་སུ། །རེག་པ་ཙམ་གྱིས་
ཐོད་པ་ལིང་གིས་བཀོག །མདུན་དུ་ཐོད་པའི་སྒྱེད་བུ་གསུམ་གྱི་སྟེང་། །ལེགས་བཀལ་སྟོང་
གསུམ་ཁྱོན་དང་མཉམ་པར་གྱུར། །རང་ལུས་དུམ་བུར་གཏུབས་ཏེ་དེའི་ནང་བསྐྱར། ། ཡེ་ཤེས་
མེ་འབར་ཐོད་པའི་ནང་རྫས་རྣམས། །ཞུ་ཞིང་ཁོལ་བའི་བདུད་རྩིའི་རྒྱ་མཚོར་གྱུར། ། ཨོཾ་ཨཱ་ཧཱུཾ་
ཧ་ཧོ་ཧྲི། ཞེས་པའི་བྱིན་བརླབ། དྲིན་ཅན་རྩ་བའི་བླ་མའི་ཞལ་དུ་ཨོཾ་ཨཱཿ ཧཱུྃ། ཞེས་ཚར་བདུན། བརྒྱུད་
པའི་བླ་མ་རྣམས་ཀྱི་ཞལ་དུ་ཨོཾ་ཨཱཿ ཧཱུྃ། སྐྱབས་གནས་དཀོན་མཆོག་རྒྱ་མཚོའི་ཞལ་དུ་ཨོཾ་ཨཱཿ
ཧཱུཾ། རིགས་དྲུག་ལྷར་གསལ་ཞལ་དུ་ཨོཾ་ཨཱཿ ཧཱུཾ། བདུད་རྩི་མཐོང་རེག་མྱང་བས་སྒྲིབ་གཉིས་
བྱང༌། །ཕུང་པོ་འཇའ་ལུས་སེམས་ཉིད་ཆོས་སྐུར་གྲོལ། ། ས་གཞི་སྤོས་ཆུས་བྱུགས་ཤིང་མེ་
ཏོག་བཀྲམ། །རི་རབ་གླིང་བཞི་ཉི་ཟླས་བརྒྱན་པ་འདི། །སངས་རྒྱས་ཞིང་དུ་དམིགས་ཏེ་ཕུལ་བ་
ཡིས། །འགྲོ་ཀུན་རྣམ་དག་ཞིང་དུ་སྤྱོད་པར་ཤོག །དབང་བླང་བ་ནི། བླ་མ་སྐྱབས་གནས་རྒྱ་མཚོའི་
ཚོགས་རྣམས་ཀྱིས། །དབང་བཞི་རྫོགས་པར་གནང་ཞེས་གསོལ་བཏབ་པས། །རྩ་བརྒྱུད་བླ་
མས་གནང་བ་ཞུས་ཐོབ་སྟེ། །གཡས་བསྐོར་མས་རིམ་རྩ་བའི་བླ་མར་ཐིམ། །བླ་མའི་གནས་

32
གསུམ་འབྲུ་གསུམ་འོད་ཟེར་ཚོགས། །རིམ་དང་ཅིག་ཅར་བྱུང་ནས་རང་ལ་ཐིམ། །བླ་མ་བསྟིམ་པ་
ནི། རྩ་བའི་བླ་མར་རྩེ་གཅིག་གསོལ་བཏབ་པས། །དགྱེས་བཞིན་འོད་ཞུ་རང་ལ་ཐིམ་པ་ཡིས། །
རང་སེམས་པཾ་ཡིག་སྤྲོས་བྲལ་དབྱིངས་སུ་ཐིམ། །དེ་ཡི་ངང་ལས་སྙིང་གར་ཨེ་ཨེ་ལས། །
ཆོས་འབྱུང་ཟླ་དཀྱིལ་དབུས་སུ་པཾ་ཡིག་མཐར། །སྔགས་འཕྲེང་འཁོར་བའི་ཟེར་གྱིས་གཞི་ལུས་
སྦྱངས། །འོད་ཀྱི་ཕུང་པོར་གྱུར་ལས་སྐད་ཅིག་གིས། །རང་ཉིད་པད་ཉི་དུས་མཚན་འཇིགས་
བྱེད་སྟེང་། །རྣམ་སྣང་རིགས་བདག་བཅས་པའི་རྣལ་འབྱོར་མ། །དམར་གསལ་སྤྱན་གསུམ་
ནམ་མཁའི་དབྱིངས་སུ་གཟིགས། །ཕྱག་གཡས་གྲི་གུག་ཐུར་དུ་བརྐྱངས་ནས་འཛིན། །གཡོན་
པས་ཐོད་ཁྲག་སྟེང་ཕྱོགས་བཟུང་བས་གསོལ། །ཕྲག་པ་གཡོན་པར་རྡོ་རྗེའི་ཁ་ཊཾ་བརྟེན། །ཐོད་
སྐམ་དབུ་རྒྱན་དོ་ཤལ་ཕྱག་རྒྱས་སྤྲས། །ཞབས་ཟུང་གཡས་བརྐྱངས་གཡོན་བསྐུམ་དོར་ཐབས་
བཞེངས། །བདེ་ཆེན་ཉམས་འབར་ཡེ་ཤེས་མེ་དབུས་རོལ། །ཐུགས་སྲོག་འོད་ཀྱི་སྣོད་བཅུད་
དངོས་འཛིན་སྦྱངས། །རྡོ་རྗེ་བཙུན་མོའི་ཞིང་སྐུར་ལམ་གྱིས་གསལ། །འབར་བའི་ཕྱག་རྒྱ་དང་
བཅས། ཐཾ། སླར་ཡང་ཐུགས་ཀའི་ཛཾ་ལས་འོད་འཕྲོས་པས། །ལྷན་སྐྱེས་ཞིང་སྔགས་རྣལ་འབྱོར་
མ་དཔལ་ཀུན། །ཚུར་འདུས་པཿ ཧཱུྃ་བཾ་ཧོ༔ ས་རང་ལ་ཐིམ། །དམ་ཚིག་ཡེ་ཤེས་གཉིས་སུ་མེད་
པར་གྱུར། ། ཡེ་ཤེས་ཞུགས་པའི་རྐྱེན་གྱིས་སྙིང་ཁའི་པཾ།. །འོད་ཞུ་དབུས་སུ་མཁའ་སྤྱོད་དམར་
པོ་དང༌། །བྱང་ནས་གཡོན་བསྐོར་ལྗང་དམར་སེར་དང་དཀར། །མཐའ་བསྐོར་སྔགས་ཕྲེང་
སུམ་ཅུ་སོ་གཉིས་རྣམས། །རྣལ་འབྱོར་མ་དཔལ་སུམ་ཅུ་སོ་གཉིས་གྱུར། ། ཨོཾ་ཡོ་ག་ཤུདྡྷ
སརྦ་དྷ ཡོ་ག་ཤུདྡྷོཉཧཾ། ལུས་གནས་སོ་སོར་ཟླ་བའི་དཀྱིལ་འཁོར་སྟེང་། །ངོ་བོ་ལྷ་ལ་རྣམ་
པ་ཡི་གེའི་གཟུགས། །ཨོ་བོ་ཧཱུཾ་ཡཾ་ཧྲི་ཧྲི་དང་། ཧཱུཾ་ཧཱུཾ་ཕཊ་ཕཊ་རྣམས་ཀྱིས་མཚོན་པ་ཡི། །
ཐུགས་ཀའི་ལུས་དཀྱིལ་གཙོ་མོའི་སྔགས་ཕྲེང་ལས། །འཕྲོས་པའི་འོད་ཀྱིས་འཕགས་མཆོད་

2323
འགྲོ་སྒྲིབ་སྦྱངས། །ཕོ་ཉ་གསུམ་གྱི་བྱིན་རླབས་ནུས་མཐུ་ཀུན། །བསྡུས་ཐིམ་མཁའ་སྤྱོད་དངོས་
གྲུབ་ཐོབ་པར་གྱུར། ། ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནི་ཡེ། བཛྲ་ཝརྞ་ནཱི་ཡེ་བཛྲ་བཻ་རོ་ཙ་ནཱི་ཡེ་ཧཱུཾ་ཧཱུཾ་
ཧཱུཾ་ཕཊ་ཕཊ་ཕཊ་སྭཱཧཱ། དམ་བཅའི་གྲངས་ལས་མི་ཉུང་བ་བཟླ། སྤྲོ་ན་ཡིད་བཟླས་སོགས་ཀྱི་མཐར། བླ་མ་རྗེ་བཙུན་
རྡོ་རྗེ་རྣལ་འབྱོར་མས། །འགྲོ་ཀུན་མཁའ་སྤྱོད་འཁྲིད་པར་མཛད་དུ་གསོལ། །ཁམས་གསུམ་
འོད་ཞུ་རང་དང་རང་ཉིད་ཀྱང་། །ནཱ་དའི་བར་ཐིམ་འོད་གསལ་དབྱིངས་སུ་ཡལ། །སླར་ཡང་
རྒྱན་དང་ཕྱག་མཚན་སྤངས་པ་ཡི། ། ལྷ་སྐུ་གོ་ཆས་མཚན་པར་གསལ་བའི་ངང་། །སྣང་གྲགས་
རྟོག་ཚོགས་ལྷ་སྔགས་ཆོས་ཀྱི་སྐུ། །དགའ་བ་གསུམ་དང་དབྱེར་མེད་འདྲེས་པར་གྱུར། །དགེ་
བའི་རྩ་བ་འདི་ཡིས་བདག་གཞན་ཀུན། །མཁའ་སྤྱོད་ཆེན་པོའི་གོ་འཕང་འགྲུབ་གྱུར་ནས། །
སྲིད་དང་ཞི་བའི་རྒུད་པ་ཀུན་སེལ་ཞིང་། །དོན་གཉིས་ལྷུན་གྱིས་གྲུབ་པའི་བཀྲ་ཤིས་ཤོག །
འཇམ་མགོན་མཁྱེན་བརྩེའི་གསུང་སྒྲུབ་ཐབས་ཐུན་མོང་བ་ལ་ཐུན་མིན་གྱི་འདོན་ཆ་ཅུང་ཟད་སྐད་གཉིས་སྨྲ་
བ་ངག་དབང་བསམ་གཏན་རྣམ་གཉིས་ཀྱི་ཐུགས་འདོད་ལྟར་སུ་བྷ་ཥི་ཏས་བྲིས་པའོ།། །།
༈ །གོང་དུ་ཨོཾ་ཨཱཿ ཧཱུྃ། ཞེས་གཏོར་མ་བྱིན་གྱིས་བརླབས། ·བཅོ་བརྒྱད་ཁྲི་མིང་པས་བཅུག་ ༄༅། །
ཨོཾ་ཀ་རོ་མུ་ཁཾ་སོགས། ཀྱེ༑ རང་ཉིད་རྡོ་རྗེ་གཞོན་ནུས་ཐུགས་ཀ་ནས། །འོད་ཟེར་ལྕགས་ཀྱུ་ལྟ་
བུ་འཕྲོས་པ་ཡིས། །༧རྒྱལ་དབང་བཅོ་ལྔ་མཁའ་ཁྱབ་རྡོ་རྗེ་དང་། །རིན་ཆེན་མཁྱེན་བརྩེ་དབང་པོ་ལ་
སོགས་པས། །བཀའ་བསྒོ་དམ་བཞག་རྒྱལ་བའི་བསྟན་སྲུང་དུ། །མངའ་གསོལ་གུང་བཙན་རྡོ་རྗེ་དགྲ་
འདུལ་འཁོར་བཅས་ལའདུལ་འཁོར་བཅས་ལ། །ཞེས་བཅོ་བརྒྱད་ཁྲི་ཆེན་ནས་བཅུག་པ་གནང་། །བཙན་རྒོད་རྡོ་རྗེ་དགྲ་
འདུལ་འཁོར་དང་བཅས། །མཆོད་སྦྱིན་གནས་འདིར་ལ་འུར་བྱོན་ཅིག་ཀྱེ། །འདིར་བཞུགས་རྡོ་
མཆོད་སྦྱིན་གནས་འདིར་ལ་འར་ཁྱོན་ལ་རྣམས་ཕུད་ཀྱི་མཆོད
རྗེ་དགྲ་འདུལ་འཁོར་བཅས་ལ། ། ཕྱེ་མར་བསངས་གསོལ་གསེར་སྐྱེམས་ཕུད་ཀྱི་མཆོད། 

24
ཡུལ་སྡེར་མི་ནོར་དར་ཞིང་རྒྱས་པ་དང་། །ནད་མུག་འཁྲུག་རྩོད་གཡུལ་ལས་རྒྱལ་བར་
མཛོད། །གལ་ཏེ་བགོ་བའི་ངག་ལ་མི་ཉན་ན། ། ཡེ་ཤེས་འབར་བའི་རྡོ་རྗེའི་མགོ་འགེམས་
འགྱུར། །དེ་ལྟར་དམ་ཚིག་གཉེན་པོ་དྲན་གྱིས་ལ། །བཅོལ་བའི་འཕྲིན་ལས་ཐོགས་མེད་སྒྲུབས་
ཤིག་ཀྱེ། །ཀི་ཀི་སྭོ་སྭོ་གཉེན་པོ་ལྷ་རྒྱལ་ལོ། །ཞེས་པ་འཁོན་རིགས་པ་གདུང་ངག་དབང་ཐུབ་བསྟན་
མཁས་གྲུབ་རྒྱ་མཚོས་སྨྲས་པ་དགེ་ཞིང་ཤིས།།
༄༅། །ཞབས་བརྟན་འཆི་མེད་གྲུབ་པའི་བདེན་ཚིག་བཞུགས་སོ།། ཕུན་ཚོགས་ལེགས་
མཛད་འབུམ་གྱི་ཆུ་གཏེར་ལས། །ལེགས་འཐོན་ཚེ་ཡི་དྲྭ་བ་སྟོང་འབར་སྐུ། །དྲན་པས་འཆི་མེད་
ཚེ་ཡི་མཆོག་སྦྱིན་པའི། །དཔག་མེད་བདེ་ཆེན་ཞིང་གི་མགོན་པོས་སྐྱོངས། །རྒྱལ་ཀུན་ཡེ་ཤེས་
ཆོས་ཕུང་གཅིག་བསྡུས་པའི། །དོན་གཉིས་བསམ་འཕེལ་དཀྱིལ་འཁོར་རྒྱ་མཚོའི་བདག །
མཆོག་གི་སྤྲུལ་པའི་བཟློས་གར་ངེས་རྙེད་པའི། །ངོ་མཚར་གསུམ་ལྡན་ཆེན་པོར་གསོལ་བ་
འདེབས། །བསྐལ་བཟང་རྣམ་འདྲེན་ཐུབ་པའི་དབང་པོ་ཡི། །བསྟན་པ་ཡོངས་རྫོགས་འཛིན་
ཕྱིར་བསམ་བཞིན་དུ། །འཇམ་དཔལ་ངུར་སྨྲིག་རྣམ་རོལ་ཆོས་ཀྱི་རྗེ། །ཕན་བདེ་འབྱུང་གནས་
དབང་ཕྱུག་༧ཞབས་བརྟན་གསོལ། །མང་ཐོས་ཆུ་ཀླུང་གྲངས་མེད་ལེགས་འདུས་ཤིང་། །
བསམ་བྱུང་རིན་ཆེན་གསེར་གྱི་ཕྱུར་བུར་གཏམས། །བསྒོམ་པའི་གཏིང་ཟབ་སྤོབས་པའི་རླབས་
ཕྲེང་གཡོ། །རྣམ་འདྲེན་ཆོས་ཀྱི་རྒྱ་མཚོ་ཞབས་བརྟན་གསོལ། །མཁས་བཙུན་གྲུབ་པའི་ཆར་
སྤྲིན་མཁའ་ཀློང་དཀྲིགས། །འཆད་རྩོད་རྩོམ་པའི་གྲུབ་ཆར་བཟང་པོ་ཡིས། །བསྟན་འགྲོའི་ཕན་
བདེ་རྫོགས་ལྡན་གསར་པའི་ཞིང་། །རྒྱས་མཛད་འདྲེན་མཆོག་དབང་པོ་ཞབས་བརྟན་གསོལ། །
མཁྱེན་པས་ཤེས་བྱ་ཀུན་གཟིགས་པཎྜི་ཏ། །བརྩེ་བས་འགྲོ་ཁམས་རྗེས་འཛིན་ཐུགས་རྗེ་ཅན། །

ནུས་པས་དོན་གཉིས་ཀུན་འབྱུང་གྲུབ་པའི་དབང་། །མཚུངས་མེད་དཔལ་ལྡན་བླ་མ་ཞབས་བརྟན་
གསོལ། །རྣམ་དཔྱོད་ཀེ་ལ་ཤ་རིའི་སྤོ་མཐོ་ཞིང་། །སྙིང་རྗེའི་བ་དན་དཀར་པོ་ཀུན་ཏུ་གཡོ། །
མཛད་ཕྲིན་རླུང་གིས་འཇིག་རྟེན་ཀུན་དགར་བྱེད། །ཟླ་མེད་སྟོན་པའི་དབང་ཕྱུག་ཞབས་བརྟན་
གསོལ། །ཕུལ་བྱུང་ཚུལ་ཁྲིམས་དམ་པའི་དཔལ་ཡོན་བརྟན། །ཕུལ་བྱུང་འཁོར་ལོ་གསུམ་གྱི་
མཛད་ཕྲིན་རྒྱས། །ཕུལ་བྱུང་སྐུ་ཚེ་ཞབས་པད་ཡུན་བརྟན་པའི། །ཕུལ་བྱུང་ཕྲིན་ལས་མཆོག་
གསུམ་བསྲུང་མས་སྒྲུབས། །དཔག་ཡས་རྒྱལ་བ་རྒྱ་མཚོའི་བྱིན་རླབས་དང་། །བསམ་ཡས་རྒྱུ་
འབྲས་རྟེན་འབྲེལ་བསླུ་མེད་མཐུས། །བགྲང་ཡས་ཡིད་ཅན་མགོན་འདི་ཞབས་བརྟན་པའི། །
མཐའ་ཡས་བྱིན་བརླབས་བཀྲ་ཤིས་ཡུན་འབར་ཤོག །ཅེས་བྱ་དོ་མཆོག་སྤྲུལ་རིན་པོ་ཆེའི་༧ཞབས་བརྟན་འདི་
བཞིན་འདིར་ཡོད་བླ་བྲང་གི་ཞབས་གྲས་ངོ་ཡོད་རྣམས་པས་ཐུགས་རེ་བཞིན་དངོས་སུ་ཕྱག་མཛོད་སྐལ་རྒྱན་ལགས་ནས་རིན་ཆེན་བ་
སོའི་མཆོད་ཞལ་བཟང་པོའི་རྟེན་བཅས་བསྐུལ་མ་མཛད་རྟེན་ནཱ་ལེནྡྲ་བཅོ་བླའི་ཁྲི་འཛིན་བློ་བཟང་ཐུབ་བསྟན་རིན་ཆེན་ལེགས་བཤད་རྒྱ་
མཚོའི་སྡེས་གློ་བོ་ཕྲེང་མཁར་རྒྱལ་ཁང་གི་གཟིམ་ཆུང་བཀྲ་ཤིས་ལྷུན་གྲུབ་ཏུ་སུག་བྲིས་སུ་བཏབ་པའོ།། །།དགེའོ།། །།
༄༅། །རིན་ཆེན་ཕྲ་ཚོམ།།
༄༅། ། ཕུན་ཚོགས་ཕན་བདེའི་ལོ་ཏོག་རྒྱས་ཕྱིར་དང་། །སྒྲིབ་གཉིས་ཚ་གདུང་བཅིལ་ཕྱིར་
དད་པའི་མཁར། །མཆོག་གསུམ་རྒྱལ་བ་སྲས་བཅས་ཆོས་སྲུང་སྤྲིན། །འཁྲིགས་ལས་འདོད་
རྒུའི་གྲུ་ཆར་བསྙིལ་བར་མཛོད། །བརྗོད་བྱེད་ཉུང་ངུ་རྣམ་གསལ་རྒྱ་ཤེལ་ནང་། །བརྗོད་བྱ་རྒྱལ་
རབས་སྡེ་བཞིའི་རྣམ་བཀྲའི་དོན། །བརྗོད་ཚུལ་མ་འདྲེས་ཕབས་པའི་ཕྲ་ཚོམ་འདི། ། མི་དབང་
མགུལ་གོང་མཛེས་པའི་རྒྱན་དུ་འབུལ། ། གློ་བོ་ཆོས་ཀྱི་རྒྱལ་པོའི་གདུང་ནི། འོད་གསལ་ལྷ་
ནས་ཕེབས། ལྷ་འོ་དེ་གུང་རྒྱལ་ལྷ་ནས་བཙན་དུ་ཕེབས། བཙན་རྒོད་ཁ་ཆེ་བཙན་ནས་དམུ་རུ་
ཕེབས། དམུ་ཁྱིའུ་ཆུང་དམུ་ནས་མི་རུ་ཕེབས། མི་རྗེ་གུང་རྒྱལ་ཞེས་བྱ་བ་དེས་གནམ་ལ་ཡར་

26
གཟིགས་པས་གནམ་འཁོར་ལོ་རྩིབས་བརྒྱད་དུ་གཟིགས། ས་ལ་མར་གཟིགས་པས་ས་པདྨ་
འདབ་བརྒྱད་དུ་གཟིགས། ལོགས་ལ་ཕར་གཟིགས་པས་ལོགས་རིན་ཆེན་ཟུར་བརྒྱད་དུ་
གཟིགས། དེའི་ཚེ་ས་གནམ་གྱི་བདག་པོ་ང་ཡིན་གསུང་ནས་ས་ལ་མཁར་བཏབས། ཡུལ་ལ་
མིང་བཏགས། ཕྱོགས་དང་རིས་སུ་བཅད་པས་ཡུལ་ལ་སྔ་བ་ཡར་ཀླུང་ས་དཀར། མཁར་ལ་སྔ་
བ་འོམ་བུ་བླ་མཁར། རུས་ལ་སྔ་བ་ཞང་ཞུང་རུས་དྲུག ལྷ་ལ་སྔ་བ་ཡར་ལྷ་ཤམ་པོ། དཔོན་
ལ་སྔ་བ་གནམ་ལྷ་གུང་རྒྱལ་ཞེས་ཡོངས་སུ་གྲགས་པའི་ས་གནམ་གཉིས་ཀྱི་བདག་པོར་གྱུར་ཏེ་
སྲས་བཞི་འཁྲུངས་ཏེ་ལྷ་ཆོས་དང་མི་ཆོས་དར་བར་མཛད། དེ་ནས་རྒྱལ་རབས་རིམ་པར་བྱོན་ཏེ་
འཕྲིན་ལས་ནམ་མཁའ་དང་མཉམ་པའི་རྒྱལ་རབས་དྲུག་ཅུ་རེ་གཅིག་པ་སྟག་སེངྒེ་འབུམ་གྱི་
སྲས། 
ཞང་ཤེས་རབ་བླ་མ་ཞེས་བྱ་བའི་བླ་ཞང་གཉིས་ཀྱི་ཕྲིན་ལས་ལ་དབང་བསྒྱུར། སྐུ་ཚེ་
སྨད་ལ་གློ་བོ་སྟོད་སྨད་ཀྱི་ས་ལ་དབང་བསྒྱུར། ལུགས་གཉིས་ཀྱི་བཀའ་ཁྲིམས་བཅས་པ། ཞང་
ཤེས་གཉིས་འཁོན་པ་ལས། ཕས་རྒོལ་ཤིས་པའི་གཡུལ་ངོ་བཅོམ་སྟེ་དཔའ་བོའི་གཡུལ་ལས་
རྒྱལ་བར་མཛད།། ༈ དེའི་སྲས་མང་ཡུལ་གུང་ཐང་ཁྱུང་རྫོང་དཀར་པོའི་ཆོས་རྒྱལ་དབང་
ན་འབུམ་གྱི་སྲས་གློ་བོའམང་ཡུལ་གུང་ཐང་ཁྱུང་རྫོང་
ཕྱུག་ཡོན་ཏན་འབུམ་གྱི་སྲས་གློ་བོའི་རྒྱལ་ཐོག་དང་པོ་ཆོས་རྒྱལ་ཨ་མ་དཔལ་ནི་སངས་རྒྱས་
བཙོ
བཅོམ་ལྡན་འདས་དང་སློབ་དཔོན་པདྨ་ཀ་རས་ལུང་གིས་ཟིན། གློ་བོ་མཁའ་སྤྱོད་སྟེང་དུ་རྫོང་
བཟུང་། བློ་དོལ་མངའ་རིས་ལ་ལུགས་གཉིས་ཀྱི་དབང་བསྒྱུར། ཡིད་སྨོན་ཐང་དུ་མཁར་
བཏབ། 
ཆེན་པོ་ལ་འོས་པའི་ཞབས་འདེགས་བཀའ་བློན་ཚེ་དབང་བཟང་པོ་སོགས་ལས་ཚན་
གྱིས་བཏུད། ངོར་ཆེན་ཀུན་དགའ་བཟང་པོ་བླ་མཆོད་དུ་བཀུར། རྩེ་བྲང་ཆོས་སྡེ་..དང་རྫར་རྫོང་
སྐག་གསུམ་གྱི་མཁར། བཏབ། དེང་བར་བཟང་པོ་རྣམ་གསུམ་ཞེས་མཚན་སྙན་གྱིས་ཁྱབ་བྱུང་། དེ་
ལ་སྲས་བཞི་ལས། རྒྱལ་ཐོག་གཉིས་པ་ཆོས་རྒྱལ་ཨ་མགོན་བཟང་པོ་ནི། དཔའ་འཛངས་

27
བརྟུལ་ཕོད་པས་ཡབ་ཀྱི་མངའ་འབངས་ཐོག་མོན་ཀེ་སོགས་དབང་དུ་འདུས། བྱམས་ཆེན་དང་
མཁར་དུ་བཀའ་འགྱུར་བསྟན་འགྱུར་ས་སྐྱ་གོང་མ་ལྔ་ངོར་ཆེན་བཅས་ཀྱི་བཀའ་འབུམ་དེ་རྣམས་
གསེར་བརྟུལ་ཤ་སྟག་གིས་བཞེངས། བྲག་དཀར་ཐེག་ཆེན་གླིང་གི་ཆོས་སྡེ་ཕྱག་བཏབ། སྐད་
རིགས་མི་གཅིག་པ་མང་པོ་དབང་བསྒྱུར། ཆོས་སྲིད་ཀྱི་ལས་ཀ་ཆེ་བས། དེ་ནས་བཟུང་ཆོས་
རྒྱལ་འདི་ཡི་གདུང་ལ་ཨ་ཧཾ་དང་ཕྱག་རྟགས་ལ་ཨ་ཐོ་སྟེ་ཉི་འོག་ཏུ་ཁྱབ་པ་བྱུང་།། ༈ དེ་ལ་
སྲས་བཞི་ལས་རྒྱལ་ཐོག་གསུམ་པ་ཨ་ཧཾ་ཚངས་ཆེན་བཀྲ་ཤིས་མགོན་སྐུ་བསོད་ལས་དབང་
སྟོབས་ཤུགས་བཙན་ཞིང་། ལུགས་ཟུང་གི་སྙན་གྲགས་རྒྱ་མཚོའི་མཐའ་བར་ཁྱབ། སྟོད་
མངའ་རིས་ནས་གྲུ་རྒྱལ་ས་ཡན་ལ་དབང་བསྒྱུར། རྒྱལ་ཚབ་དམ་པ་ཀུན་དགའ་དབང་ཕྱུག་
དང༌། པཎ་ཆེན་ཤཱཀྱ་མཆོག་དབུ་བླར་བསྟེན། རྒྱ་གར་གྱི་པཎྜི་ཏ་ལོ་ཀ་ར་སོགས་མང་པོ་གདན་
དྲངས། རྒྱ་ཆོས་མང་པོ་བསྒྱུར་བའི་བདག་རྐྱེན་མཛད། རྒྱ་དཀར་ནག་མཐའ་གྲུ་མང་པོའི་མི་ .
དང་ནོར་སྣ་བསྡུས། སྨོན་ཐང་དུ་ཐུབ་ཆེན་རྟེན་དང་བརྟེན་པར་བཅས་བཞེངས། རྣམ་རྒྱལ་དུ་
ཐུབ་བསྟན་དར་རྒྱས་གླིང་བཏབ། གཞན་ཡང་སྐུ་གསུང་དངོས་གཙང་རྒྱ་ཆེ་བཞེངས་པར་
མཛད། གང་གི་གཅུང་པོ་གློ་བོ་མཁན་ཆེན་མཉམ་མེད་བསོད་ནམས་ལྷུན་གྲུབ་ཞེས་སྡེ་སྣོད་ཀུན་
གྱི་གླེགས་བམ་པཎྜི་ཏ་ཆེན་པོ་རྩེ་བྲང་ཆོས་སྡེའི་ཁྲིར་མངའ་གསོལ། རྒྱལ་ཐོག་བཞི་པ་ཨ་མགོན་
མགོན་པོ་རྒྱལ་མཚན་གྲགས་པ་མཐའ་ཡས་པའི་སྡེ་ནི་བཀྲ་ཤིས་མགོན་གྱི་སྲས་ཡིན་ཏེ། འདིས་
ཡབ་མེས་གོང་མའི་བཀའ་སྲོལ་ལུགས་གཉིས་ཕྲིན་ལས་དར་ཆེ། ཨེ་ཝཾ་པའི་གདན་རབས་དགུ་
པ་དང་བཅུ་པ་གཉིས་གདན་དྲངས། སྐུའི་གཅེན་པོ་ཞབས་དྲུང་ཆོས་རྗེ་བློ་གྲོས་རྩེ་བྲང་ཆོས་ཁྲིར་
མངའ་གསོལ། དཀོན་ཅོག་ལ་གུས་བཀུར་རང་སྡེ་སྐྱོང་ཞིང་གཞན་སྡེ་ཟིལ་གྱིས་མནན། རྒྱལ་
ཐོག་ལྔ་པ་ཨ་ཧཱུྃ་རྒྱ་ཧོར་དཔལ་བཟང་ནི། རང་སྡེ་ཚགས་སུ་ཚུད་ཅིང་ཡབ་མེས་ཀྱི་སྲོལ་

28
བཟུང་། སྐུ་གསུང་ཐུགས་རྟེན་སོགས་བཞེངས་པ་རྒྱ་ཆེ། དེའི་སྲས་རྒྱལ་ཐོག་དྲུག་པ་ཨ་ཧཾ་
དོན་གྲུབ་རྡོ་རྗེ་ནི་མཁྱེན་རབ་ཆེ་ལ་ཕར་རྒོལ་འཇོམས་ཤིང་རང་དཔུང་དར
། རྩེ་བྲང་དུ་མཁར་ཕོ་
བྲང་བསམ་འགྲུབ་དགེ་འཕེལ་ཕྱག་བཏབ། གློ་བོ་གེ་དཀར་ལ་ཉམས་གསོ་སོགས་ཕྲིན་ལས་
ཆེ། 
ཕུ་བོ་ཆོས་རྗེ་འཇམ་དབྱངས་རྩེ་བྲང་དགོན་པའི་ཆོས་ཁྲིར་མངའ་གསོལ་ཞིང་དགེ་འདུན་གྱི་
སྡེ་དར་བར་མཛད། 
དེའི་སྲས་རྒྱལ་ཐོག་བདུན་པ་ཨ་ཧཾ་བསམ་འགྲུབ་རྡོ་རྗེ་ནི་བློ་གྲོས་མཚུངས་
པ་བྲལ་ཞིང་ཁྲིམས་གཉིས་ཀྱིས་མངའ་འབངས་ཅི་བདེར་བསྐྱངས། རྩེ་བྲང་དགོན་ཐུབ་བསྟན་
བཤད་སྒྲུབ་དར་རྒྱས་གླིང་གི་གཙུག་ལག་གསར་བཞེངས་བཟོ་ཁྱད་རི་མོ་སོགས་བཀོད་པ་བཟང་
པོའི་ཞལ་བཀོད་མཛད། 
གཅུང་ཆོས་རྗེ་བསོད་ནམས་དཔལ་འབྱོར་ཆོས་ཁྲིར་མངའ་གསོལ་ཞིང་
བསྟན་པ་དར་བའི་མཐུན་རྐྱེན་མཛད། གང་དེའི་སྲས་རྒྱལ་ཐོག་བརྒྱད་པ་ཨ་ཧཱུྃ་བསམ་འགྲུབ་
རབ་བརྟན་ནི། དགེ་བཅུའི་ཁྲིམས་བཙན་ཞིང་། ལུགས་གཉིས་ཀྱི་མཁྱེན་པ་རྒྱས། ས་སྐྱ་པ་
ཨ་མེས་ཞབས་དང་། རྟ་ནག་མཁན་ཆེན་ཆོས་རྣམ་རྒྱལ། ཆོས་རྒྱལ་ཕུན་ཚོགས་རིག་འཛིན་
དབུ་བླར་བསྟེན། 
དེ་བཞིན་གཤེགས་པའི་སྐུ་གསུང་ཐུགས་རྟེན་བློས་དཔགོ་དཀའ་བ་
བཞེངས། ཐུགས་སྟོབས་སྒྱུ་རྩལ་ལ་འགྲན་ཟླ་བྲལ་ཞིང་། རང་སྡེ་སྐྱོང་ཞིང་གཞན་སྡེ་དཔའ་
བཀོང་། 
རྒྱུན་དུ་ཉིན་མཚན་འཁོར་ཡུག་ཏུ་ཐུགས་དམ་དགེ་སྦྱོར་ལ་བརྩོན་པར་མཛད་ཚུལ་དང་
གསུང་འབུམ་ལྗགས་རྩོམ་མང་པོ་ཡོད་པ་ཕྱག་དཔེ་རུ་གསལ། ཆོས་རྒྱལ་བསམ་འགྲུབ་རབ་
བརྟན་དང་བཙུན་མོ་ཉི་ཟླ་རྒྱལ་གཉིས་ལ་སྲས་གསུམ་ལས། བར་པ་རྒྱལ་ཐོག་དགུ་པ་ཨ་ཧཾ་
བསམ་འགྲུབ་དཔལ་འབར་དང་། རྒྱལ་ཐོག་བཅུ་པ་ཨ་མཆོག་བརྟན་པའི་རྡོ་རྗེ་རྣམ་གཉིས་ནི་
ལུགས་བརྒྱར་རྣམ་དཔྱོད་ཆེ་ཞིང་རྒྱལ་སྲིད་ཆོས་བཞིན་བསྐྱངས
། དཔའ་བའི་སྟོབས་དང་མཛད་
པའི་སྒྱུ་རྩལ་གྱིས་གློ་བོ་འཛུམ་ལང་བོད་སོགས་འཁྲུགས་སྐབས་ཕ་རོལ་གྱི་གཡུལ་ལས་རྒྱལ་བའི་

གྲགས་པ་ཐོབ། རྗེ་སྟག་རྩེ་བ་མཆོད་གནས་སུ་བསྟེན། ཕྱི་ནང་ཀུན་དུ་སྐུ་གསུང་ཐུགས་རྟེན་
བསམ་མི་ཁྱབ་བཞེངས། དཀོན་ཅོག་ལ་བསྙེན་བཀུར་ཐུགས་དམ་ལ་བརྩོན་པ་ཆོས་ཀྱི་རྒྱལ་པོའི་
མཚན་དོན་མཐུན་པ་བྱུང་། རྒྱལ་རབས་བཅུ་གཅིག་པ། གོང་སྐུ་མཆེད་གཉིས་ཀྱི་སྲས་ཨ་ཧཾ་ཚེ་
དབང་ངམ་ཕུན་ཚོགས་གཙུག་རྒྱན་ནོར་བུ་ནི་སྟག་ཤམ་རོལ་པའི་རྡོ་རྗེའི་རྣམ་སྤྲུལ་ཏེ། ཆོས་དང་
འཇིག་རྟེན་གཉིས་དཀར་མཁྱེན་པ་རྒྱས། མངོན་དགའ་བྱང་ཆུབ་གླིང་གི་ཆོས་སྡེ་བཏབ། ས་
བཀའ་རྙིང་གསུམ་གྱི་ཆོས་ལུགས་མ་འདྲེས་པར་མཁྱེན། ཕྱི་ནང་གི་དགྲ་བགེགས་མངོན་སྤྱོད་ཀྱི་
ཚར་གཅོད་པའི་རྟོགས་པ་མངའ། རྒྱལ་ཐོག་བཅུ་གཉིས་པ་ཨ་མགོན་བསྟན་འཛིན་དབང་རྒྱལ་
ནི། ཨ་ཧཾ་ཆོས་རྒྱལ་ཚེ་དབང་དང་ལ་དྭགས་ཆོས་རྒྱལ་ཉི་མ་རྣམ་རྒྱལ་གྱི་སྲས་མོ་རྒྱལ་མོ་ནོར་
འཛིན་བདེ་ལེགས་དབང་མོ་གཉིས་ཀྱི་སྲས་སུ་འཁྲུངས། ཆོས་སྲིད་ཀྱི་མཁྱེན་ཡོན་ཆེ། ཡབ་
མེས་ཀྱི་མངའ་རིས་བསྐྱངས། ཐུགས་དམ་ཉམས་བཞེས་ཁོ་ནས་དུས་འདའ། དེའི་གཅུང་རྗེ་
བཙུན་འཆི་མེད་དཔལ་འདྲེན་བཟང་མོ་ཞེས་ལུགས་གཉིས་ཀྱི་སྤྱན་ཡངས་པ་དེ་ས་རྙིང་བཀའ་
གསུམ་གྱི་ཆོས་གསན་རྒྱུ་ཆེ། ལོ་གསུམ་ཕྱོགས་གསུམ་དང་ཀྱེ་རྡོར་གཞི་བསྙེན་སོགས་སྒྲུབ་པའི་
རྒྱལ་མཚན་བཙུགས། རྒྱལ་སྲས་དབང་རྒྱལ་རྡོ་རྗེ་དགུང་ལོ་ སྐབས་ཡབ་གཤེགས་པས་དབུ་
འདོན་འཚོ་འཛིན་གནང་མི་ཡུམ་རྒྱལ་མོ་ནོར་འཛིན་དབང་མོས་གད་མིའི་མན་ཐང་ཆེན་མོ་སོགས་
རྟེན་བཞེངས་དང་མགུལ་རྒྱན་ཆེན་མོ་སོགས་འཇོག་པ་རྒྱ་ཆེ། རྗེ་བཙུན་དེས་རྩེ་བྲང་གི་མཆོད་
རྟེན་དང་ཁྲེད་མཁར་གྱི་མཆོད་རྟེན་རྣམས་བཞེངས། རྒྱལ་ཐོག་བཅུ་གསུམ་ཆོས་ཀྱི་རྒྱལ་པོ་
དབང་རྒྱལ་རྡོ་རྗེ་ནི་རྒྱལ་ཐོག་བཅུ་གཉིས་པའི་སྲས་སུ་བལྟམས། གཞན་ལས་བསྐྱེད་ཆེ་
ཞིང་། ཆུང་ནས་ཞི་དུལ་བརྩོན་འགྲུས་སྤོབས་པ་དང་ལྡན་པས་རྩེ་བྲང་དགོན་དང་མེས་ཆེན་
བསོད་ནམས་བསྟན་འཛིན་གྱི་བཞུགས་ཁྲིར་མེས་ཆེན་དེའི་སྐུ་དཔང་དུ་ཡབ་ཡུམ་མདུན་འཁོར་

30
བཅས་ནས་མངའ་གསོལ། དགུང་ལོ་ སྐབས་ཡབ་གཤེགས་ལོ་དེར་འཛུམ་ལང་རྒྱལ་པོ་ཡབ་
སྲས་སྐག་ཏུ་ཕེབས། ནང་ངོ་ལོག་གིས་དུས་ཟེང་ཆེན་པོ་བྱུང་སྐབས་ཕེབས་དགོས་བྱུང་། སྐུ་ན་
ཕྲ་ཡང་མཛད་པ་ཐུགས་དཀྱིལ་ལ་ཀུན་ལས་དགོས་པ་བྱུང་། དགུང་ལོ་ པར་ནང་སོའི་ཐུགས་
འགན་ནས་བཟུང་རྒྱལ་སྲིད་འགན་འཁུར་བཞེས། རྒན་རིམ་ལ་ཕུ་དུད་ཞལ་ངོ་ཡོངས་ཀྱིས་དབུ་
འདོན། 
རང་ཁོང་ཆབ་འབངས་ཀུན་དྲང་པོའི་ལམ་ནས་དྲང་པའི་ལུགས་གཉིས་ཅི་བདེར་
བསྐྱངས། བོད། མོན། ལ་དྭགས། མངའ་རིས་བྱང་འབྲོག སོག་པོ་སོགས་དང་རང་གི་
མངའ་འབངས་བཅས་གཞོན་ནུ་རྩལ་འགྲན་འོས་ཀུན་དང་མདའ་མེ་མདའ་འཆོང་རྟ་སོགས་སྒྱུ་
རྩལ་གང་འགྲན་ཆོས་རྒྱལ་འདི་ཉིད་འབུར་དུ་ཐོན་ནས་ཀུན་བག་ལ་ཞ་བས་ཧ་ལས་ཤིང་ཕྱོགས་
ཀུན་དུ་གྲགས། གཞན་སྡེའི་བསྙེས་པ་ཀུན་ཚར་བཅད། ཁེངས་ལྡན་སྐྱེས་བུ་སུ་ཞིག་གིས་
མཇལ་ཡང་འཇིགས་ཟིལ་མི་བཟོད་པས་ཞུམ་པ་ཞིག་གོ་ཞེས་གྲགས་སོ། །དུས་ཟིང་གི་འཕོ་
འགྱུར་མང་པོ་བྱུང་ནས་སྐབས་འགར་སྐུ་ངལ་ཕྲན་བུ་བྱུང་ཡང་། དཔའ་བརྟན་བརླིང་བརྗིད་ཀྱིས་
གོར་གཞུང་རྒྱལ་བློན་ཆེན་པོས་ཐུགས་རྗེ་མཉེས་འཛིན་གྱིས་རྒྱལ་སྲིད་ཅི་བདེར་སྐྱོང་བའི་གོ་སྐབས་
རྙེད། ཆུང་དུས་ནས་རིག་འཛིན་ཚེ་དབང་ནོར་བུ་དང་། རྗེས་སུ་ས་ཆེན་ཀུན་དགའ་བློ་གྲོས་ཡབ་
སྲས་སོགས་ས་བཀའ་རྙིང་མའི་མཁས་གྲུབ་རྟོགས་ལྡན་མང་པོ་བསྟེན་ཞིང་གདམས་ངག་
བཞེས། 
དབུས་གཙང་སྨོན་གསུམ་བལ་ཡུལ་མཆོད་རྟེན་བཅས་ལ་བསྙེན་བསྐུར་མཆོད་སྤྲིན་
འབུལ་ནོས་རྒྱ་ཆེ་མཛད། ལྷག་པར་གངས་ཏི་སིའི་ཆོས་སྐུའི་མཆོད་སྡོང་རིན་པོ་ཆེར་གསེར་
ཟངས་ཀྱི་རྒྱ་ཕེབས་བཟོ་མགར་མི་ ཟླ་བ་ཕྱེད་དང་ལྔའི་རིང་བཟོ་གྲུབ་པར་མཛད། ཆོས་འཁོར་
འོག་པ་བདེ་ཆེན་ལ་མོལ་ཆ་མཛད་དེ། གཡས་རུ་གཙང་པོ་ལ་འགྲོ་བ་མང་པོ་བགྲོད་བདེའི་ཀོ་གྲུ་
འཛུགས་པར་བཞེད་དེ་ཀོ་བ་དང་ཤིང་ཆ་ཚང་ཕྱག་འདོན་མཛད། གློ་བོ་གེ་དཀར་ཉམས་གསོ་

དང༌། མཆོད་རྟེན་སྨོན་འགྲུབ་ལྷ་ཁང་། དབང་འདུས་ལྷ་ཁང་། སྨོན་ཐང་དུ་བྱེ་བ་མཆོད་
རྟེན། འབམ་མཁར་བཅས་གསར་བཏབ། ཕྱུང་ཚང་བསམ་གཏན་ཆོས་གླིང་། བསམ་གྲུབ་
གླིང་གི་ཆོས་སྡེ་བཅས་ཕྱག་བཏབ། དེ་དག་གིས་གཙོས་གང་སར་མཆོད་པ་དགེ་རྒྱུན་མང་པོ་
སྦྱོར་འཇགས་མཛད། ༡༧༨༨ནས་༡༧༩འགོར་བོད་དམག་འཁྲུགས་སྐབས་ཐབས་ཤེས་ཟུང་འབྲེལ་
གྱི་མཛད་པ་བསྐྱངས་པ་སོགས་མཛད་རྗེས་ལ་གོར་ཥ་རྒྱལ་ཁབ་ཆེན་པོ་དང་རྒྱ་ནག་གོང་མ་བཅས་
ནས། ལུང་ལས་ཀྱི་བསྟོད་མཚན་དང་། ཆོ་ལོ། དབུ་ཏོག སྒྲོ་ཚལ། བཀའ་གཏན་ཟངས་
ཡིག་ཆེན་མོ་སོགས་དགྱེས་པའི་གཟིང་བསྟོད་མཛད་དེ། དེ་ཕྱིན་ཆད་སྟོད་ཛ་ཏིའི་དབྱུག་
འཆང་། སྨད་རྒྱ་མོ་དར་འཐགས་ཡུལ་ཀུན་དུ་གློ་བོ་ཆོས་རྒྱལ་ཞེས་གྲགས་པ་བྱུང་། རང་གི་
གཅུང་ཞབས་དྲུང་རྡོ་རྗེ་ཕྲིན་ལས་རྩེ་བྲང་དུ་ཆོས་ཁྲིར་མངའ་གསོལ་ཏེ་སངས་རྒྱས་ཀྱི་བསྟན་པ་
དར་བའི་མཐུན་རྐྱེན་མཛད། རྒྱལ་ཁབ་ཕན་ཚུན་གྱི་བདེ་འཇགས་རང་ཞབས་མངའ་འབངས་ཀྱི་
འཚོ་སྐྱོང་སོགས་ལུགས་གཉིས་མེས་པོའི་ཚང་ཐིག་ལས་མི་འདའ་བར་ཀུན་སྙོམས་བདེ་སྐྱིད་ཀྱིས་
ཁྱབ་པར་མཛོད། སྦས་པའི་རྣལ་འབྱོར་གྱི་ཚུལ་བཟུང་བ་ལས་བླ་མ་སྐྱེས་ཆེན་ཁག་ལ་རྟོགས་
འབུལ། རྡོ་ལ་ཕྱག་རྗེས་མང་པོ་བྱུང་བ་སོགས་ཐུགས་རྒྱུད་ལ་རྟོགས་པའི་གོ་འཕང་མཐོན་པོ་
བརྙེས་པའི་འབྲས་རྟགས་ཡང་དག་དང་ལྡན་པ་ཕྱག་དེབ་ཏུ་གསལ་ལོ། །རྒྱལ་ཐོག་བཅུ་བཞི་པ་
བཀྲིས་སྙིང་པོ་ནི། མཁྱེན་རབ་ཆེ། ཡབ་མེས་ཀྱི་སྲོལ་བཟུང་། དབང་རྒྱལ་རྡོ་རྗེའི་སྲས་སུ་
སོང་། ཕྱོགས་ཀུན་ནས་མཐོང་བདག་རྐྱེན་ཆེ་ཡང་། སྤུན་མཆེད་བྱང་སྒྲོལ་ཞེས་པའི་ངན་པ་དེ་
དང༌། དེའི་བཟའ་ཟླ་གྲྭ་ལོག་དེས་མི་བསད་རྐྱེན་ཆོས་རྒྱལ་དེ་ཤིན་ཏུ་སྐུ་བསྙེས་པ་བྱུང་བས་ཆབ་
སྲིད་ལ་བདག་འཛིན་མེད་པ་ལྟ་བུས་ཕྱི་ནང་ཕྲལ་རིགས་སོགས་འཐུས་ཤོར་ཆེན་པོ་བྱུང་སྟེ་ཉག་
ཕྲར་གྱུར། འོན་ཏེ་སྲས་ཀྱི་དུས་འཕྲ་ཚུགས་པ་བྱུང་། དེའི་སྲས་རྒྱལ་ཐོག་བཅོ་ལྔ་པ་ཨ་ཧཾ་

32
འཇམ་དཔལ་དགྲ་འདུལ་ལམ་མཚན་གཞན་ཐེག་མཆོག་སེང་གེ་ཞེས་པ་ཆོས་སྲིད་ཀྱི་མཁྱེན་རབ་
བློ་གྲོས་ཆེ། མཐུ་སྟོབས་ལ་མངའ་བརྙེས། ཕྱི་ལྟར་རྒྱལ་སྲིད་ཆོས་བཞིན་བསྐྱངས། ས་སྐྱ་པ་
མཐུ་ཆེན་ཀུན་རིན་དང་། བསམ་གསང་སྤྲུལ་སྐུ་ཆོས་ཀྱི་ཉི་མ་བླ་མར་བསྟེན་ཏེ། བསམ་འགྲུབ་
གླིང་སོགས་སུ་ནང་གི་ཉམས་བཞེས་ཐུགས་དམ་ལ་བརྩོན་པར་མཛད། བྲག་དཀར་ཐེག་ཆེན་
གླིང་ཞེས་བཟང་པོ་རྣམ་གསུམ་དུས་བཏབ་པའི་ཆོས་སྡེ་ཆེན་པོའི་སྐབས་དེའི་བླ་མ་ཀུན་དགའ་ཕུན་
ཚོགས། སློབ་དཔོན་རབ་འབྱམས་པ། དབུ་མཛད་དགེ་སློང་མགོན་པོ་བཅས་དང་ཞོལ་གྲོས་
མཐུན་པར། ཆོས་རྒྱལ་རིམ་པའི་དབུ་སྐོར་གྲྭ་ཚང་ལྟ་བུར་སྨོན་ཐང་ལྕགས་རིའི་ནང་ཆོས་སྡེ་
སྤོས་ཏེ་གསར་བཞེངས་མཛད། ཆོས་རྒྱལ་འདིའི་བཙུན་མོ་པདྨ་བུ་ཁྲིད་ཞེས་ཚངས་པའི་སྲས་མོ་
དངོས་བྱོན་ལྟ་བུ་དེ། བྱང་བདག་རིག་འཛིན་རྒོད་འདེམས་ཀྱི་སྐུ་བརྒྱུད། ཕུག་སྟོད་བླ་བྲང་ཞེས་
པར་འཁྲུངས་པ་དེ་གློ་བོ་རྒྱལ་བློན་མདུན་གྲོས་ཀྱིས་གདན་དྲངས། ཕེབས་ནས་ལོ་ཕྱེད་གཉིས་
ནས་རྒྱལ་བློན་ཚང་མ་གྲོས་མཐུན་གྱིས་རྒྱལ་སྲིད་འཛིན་པར་གསོལ་བ་བཏབ་པ་བཞིན་འཁུར་
འགན་བཞེས་ཏེ། གོར་རྒྱལ་ཆེན་པོའི་སྐུ་མདུན་དུ་བཅར། སྔ་ཕྱིའི་ཡོང་རྐྱེན་བབས་གསོལ་
མཐར་ཕྱིན་མཛད་པའི་བདག་རྐྱེན་ལས་རྒྱལ་སྲིད་རང་སོར་ཆུད་དེ་ཕྱི་ནང་གི་ཡོང་སྒོ། འཕྲུལ་
རིགས་འབབ་ཆ། རྒྱས་སྲིད་ཀྱི་རྟེན་རྫས་དངོས་པོ། བང་མཛོད་སོགས་གང་ཅི་ཆད་ལྷག་འཐུས་
ཤོར་མེད་པའི་འཛིན་སྐྱོང་དང་སྦྲགས། ཕྱིས་བྱུང་རྒྱལ་རབས་ནང་གཟིགས་བདེའི་ཕྱག་དཔེ་ཆེན་
མོ་གསར་བཀོད་སོགས་གློ་བོ་རྒྱལ་ཁང་ལ་མཛད་རྗེས་ཆེན་པོ་མིག་དཔེར་འོས་པ་བྱུང་། རང་གི་
རིགས་སྲས་ལ་རྒྱལ་སྲིད་རྩིས་སྤྲོད་དང་སྙིང་གཏམ་ཞལ་གསུང་བཅས་ཡོད། དེའི་སྲས་རྒྱལ་
ཐོག་བཅུ་དྲུག་པ་ཨ་ཧཾ་ཀུན་དགའ་ནོར་བུ་ནི། བྱང་ཆུབ་སེམས་ཀྱི་ཐུགས་འབྱོང་རིམ་གཉིས་ལ་
གཅིག་ཏུ་བརྩོན། མ་ཡུམ་པདྨ་བུ་ཁྲིད་ཀྱི་བཀའ་སློབ་ཐུགས་བཅངས་ཀྱིས་རྒྱལ་སྲིད་ཆོས་བཞིན་

བསྐྱངས། མ་ཡུམ་ནས་བཞེད་ཆོས་བདག་ཆེན་ཤར་པའི་སྲས་མོ་བཀྲ་ཤིས་བུ་ཁྲིད་བཙུན་མོར་
བསུས་པར་ལྷན་རྒྱས་སུ་རྩིས་སྤྲོད་རྒྱ་ཆེན་གནང༌། ཀུན་དགའ་ནོར་བུའི་སྲས་གསུམ་ལས་བར་
པ་རྒྱལ་ཐོག་བཅུ་བདུན་པ་ཨ་མགོན་རྒྱལ་སྲས་ཁམས་གསུམ་དབང་འདུད་དམ་ཡོངས་གྲགས་ས་
དབང་ཆེན་མོ་ཞེས་སྐུ་བསོད་གཟི་བརྗིད་དབང་ཐང་མཚན་གྲགས་འགྲན་ཟླ་བྲལ་བ་བྱུང་། ཁོང་
གིས་རྒྱལ་སྲིད་ཆོས་བཞིན་ལེགས་པར་བསྐྱངས་མུར་སྐུ་གཤེགས་པའི་ཁར་སྐུ་གཞོན་པ་རྒྱལ་
སྲས་སྨྱོན་པ་ཞེས་སྐབས་དེར་བྱང་ནས་ཚུར་ཁམ་ཇག་མང་བས་ཕར་རྒོལ་དགོས་ན་ཞུམ་པ་མེད་
ཅིང་ཚུར་རྒོལ་ཡན་པར་མི་གཏོང་དཔའ་བོ་གེ་སར་ལྟ་བུ་དང་ཁོང་གི་ཞབས་སྲས་ཕོ་བ་གཉའ་ཤོས་
དང་ཇག་ཕྲུག་དབང་འདུད། ཡམ་འབྲོག་མ་རྒན་ཕན་ཐོག་བཅས་དཔོན་གཡོག་གི་དཔའ་རྩལ་ལ་
ཆོམ་རྐུན་རྣམས་ཐོས་པ་ཙམ་ནས་སྙིང་རྩ་འདར་དགོས་པ་ཞིག་བྱུང་། རྒྱལ་སྲས་སྨྱོན་པ་ཡང་སྐུ་
གཤེགས་པ་བཅས་ལ་བརྟེན་སྐུ་མཆེད་བགྲེས་ཤོས་སྨོན་ཆོས་དང་། རྩེ་བྲང་མཁན་ཆེན་དངོས་
གྲུབ་དཔལ་འབར་ལ་གློ་བོ་ཚོ་བདུན་གྱིས་རྒྱལ་སྲིད་བསྐྱང་དགོས་ཞེས་གསོལ་བ་རྩེ་གཅིག་ཏུ་
བཏབ་པར་བརྟེན། རྒྱལ་ཐོག་བཅོ་བརྒྱད་པ་ཨ་མགོན་ཆོས་རྒྱལ་དངོས་གྲུབ་དཔལ་འབར་ཁྲི་
ཐོག་ཏུ་བཞེངས་ཏེ། ཕྱི་ལྟར་ན་རྒྱལ་སྲིད་ཆོས་བཞིན་བསྐྱངས་མི་དབང་ཆེན་པོ། ནང་ལྟར་ན་
ཕྱག་ན་རྡོ་རྗེ་དང༌། རྡོ་རྗེ་ཕུར་པ། དམར་པོ་སྐོར་གསུམ་སོགས་ཐུགས་དམ་བསྐྱེད་རྫོགས་
འཁོར་ལོར་འབྱམས་སུ་ཀླས་པའི་བདག་ཉིད་ཆེན་པོ་དེས་ཆོས་སྲིད་ཀྱི་མཛད་པ་ཧ་ཅང་གི་རྒྱ་ཆེན་
པོ་བྱུང་། རྒྱལ་སྲས་ཁམས་གསུམ་དབང་འདུད་དང་སྨྱོན་པ་སྐུ་མཆེད་ཟུང་ལ་བཙུན་མོ་ཆེན་མ་
བཟློག་ལྷ་རི་རྩེའི་སྲས་མོ་དབང་ཆེན་མ་ཞིག་དང་། མཆུན་མ་ཛུམ་ལང་རྒྱལ་པོའི་སྐུ་བརྒྱུད་སྐག་
མཁར་གྱི་སྲས་མོ་ལྷ་ལྕམ་གཉིས་ལས། སྔོན་མར་སྲས་མ་འཁྲུངས། ཕྱི་མ་ལྷ་ལྕམ་མར་སྲས་
གསུམ་བྱུང་བའི། བགྲེས་པ་རྒྱལ་ཐོག་བཅུ་དགུ་པ་ཨ་མགོན་འཇམ་དབྱངས་དཔལ་འབར་གྱིས་

34
ཡུལ་ཁམས་འཚོ་སྐྱོང་དང་རྒྱལ་སྲིད་ཆོས་བཞིན་བསྐྱངས། བར་མ་དབང་རྒྱལ་བསམ་གླིང་
དགོན་པའི་བླ་མ་མཛད། སྤྱི་ཁྱབ་གཉེར་པ་གཡུང་དྲུང་ཚེ་བརྟན་གྱི་བུ་མོ་ཉི་ཟླ་ཞེས་པ་བཞེས་ཏེ་
བསླབ་སྐྱོན་བྱུང་། སྲས་མོ་མ་གཏོགས་སྲས་མ་འཁྲུངས། ཆུང་བ་རབ་རྒྱལ་སྐུ་
གཤེགས། ཨ་མགོན་འཇམ་དབྱངས་དཔལ་འབར་ལ་སྔོན་མ་རྒྱལ་མོ་པདྨ་བུ་ཁྲིད་ཀྱི་ཚ་མོ་ཕུག་
སྟོད་བླ་བྲང་གི་སྲས་མོ་བདེ་སྐྱིད་བཞེས་པར་སྲས་ཨ་མགོན་འཇམ་དཔལ་བསྟན་འཛིན་དགྲ་འདུལ་
དང༌། སྲས་མོ་འཆི་མེད་འཁྲུངས། རྒྱལ་ཐོག་ཉི་ཤུ་པ་ཨ་གཉེན་འཇམ་དཔལ་བསྟན་འཛིན་དགྲ་
འདུལ་དགུང་ལོ་ ལ་ཡབ་གཤེགས་ཕུ་བོ་ཆུང་བ་དབང་རྒྱལ་ནས་རྒྱལ་སྲས་སྐུ་ན་མ་རྫོགས་བར་
རྒྱལ་སྲིད་ཁོང་གི་བསྐྱངས་རྒྱུའི་རྩོད་པ་མཛོད་ཀྱང་། དགུང་ལོ་ སྐབས་གཟིམ་ཁང་ཕྱག་མཛོད་
པདྨ་དབང་འདུད་དང་། སྟང་ཀྱི་གཉེར་པ་དབང་ཕྱུག སྤྱི་ཁྱབ་དབང་རྒྱལ་སོགས་བློན་པོ་རྣམས་
དང༌། ཡུལ་གྱི་མི་མང་མཉམ་གྲོས་མཐུན་པར་གོར་གཞུང་རྒྱལ་ཁབ་ཆེན་པོར་སྙན་ཁུར་ཆེད་
བཅར་གྱིས་རྒྱལ་པོ་ཁྲི་འཛིན་རང་གི་རིགས་སྲས་འཇམ་དཔལ་བསྟན་འཛིན། འཇམ་དཔལ་
བསྟན་འཛིན་དགྲ་འདུལ་ལ་སྲིད་སྐྱོང་བསྐོ་གཞག་གནང་སྟེ་དགུང་ལོ་ པར་ཁྲི་འདོན་
མཛད། དགུང་ལོ་ པར་ཕྱག་མཛོད་པདྨ་དབང་འདུད་བཙུན་མོ་གདན་ཁུར་དབུས་གཙང་དུ་
བསྐྱོད་དེ་ཉམས་ཞིབ་བྱས་པར། མིའུ་གདུང་དྲུག་སོགས་རིགས་རུས་མཐོན་པོར་རློམ་པ་རྣམས་
ཀྱིས་འགྲན་ཟླར་བྲལ་བ་འོད་གསལ་ལྷ་རིགས་ཞྭ་ལུ་སྐུ་ཞང་པའི་སྲས་མོ་སྐལ་བཟང་ཆོས་སྒྲོན་
ཞེས་འཛོང་པ་དེས་པ་རང་བཞིན་བཟང་བ་སོགས་ཡོན་ཏན་བཅོས་མེད་དུ་ཆེ་བ་མཚར་སྡུག་
ཅན། ཡབ་ལྕེ་གདུང་བསོད་ནམས་སེང་གེ་དབང་ཕྱུག་ཐུགས་དམ་བསྙེན་བསྒྲུབས་ཁོ་ནར་
བཞུགས་པའི་ཞབས་ཞུའི་ཞོར་དགུང་ལོ་ བཟུང་ བར་སྔོན་འགྲོ་སྐྱབས་འགྲོ་ཕྱག་ཡིག་བརྒྱ་
མཎྜལ་བཅས་འབུམ་བཞི་ལེགས་པར་ཐོན་པ་བཅས་ངང་ཚུལ་ཀུན་སྤྱོད་བཅས་ལ་ཡིད་རངས་ཀྱིས་

335
གློ་བོ་རྒྱལ་མོར་གསོལ་རས་ཞུས་པར་ཡབ་ཡུམ་ཡོངས་ཀྱིས་ཧ་ཅང་ས་ཐག་རིང་བར་ཞལ་བཞེས་
མ་གནང་བར་བརྟེན། ཕྱག་མཛོད་པདྨ་ལྷ་སར་ཟླ་བ་བརྒྱད་དགུ་བཞུགས་ཏེ་བོད་གཞུང་ལ་སྙན་
སེང་ཞུས་ཏེ་སྲས་མོ་གནང་དགོས་པའི་བཀའ་རྒྱ་བཅས་ཁྱེར་ཏེ་དབུ་ནན་ཞུས་པར་ལས་བསྐོས་པ་
བྲོས་པའི་མི་ཐར་བའི་དཔེ་བཞིན་ཞལ་བཞེས་གནང་བས་ཆིབས་བསུ་ཟབ་རྒྱས་བཅར་ཏེ་ཕེབས་
བསྐྱལ་གཅེན་པོ་ལྕེ་གདུང་བགྲེས་པ་ཕྲིན་ལས་དབང་འདུད་དང་གློ་བོ་ཕྱག་མཛོད་པདྨ་བཅས་ནས་
གདན་ཞུས་ཀྱིས་སྔར་ལམ་གློ་བོ་རྒྱལ་ཁང་ནས་ཆིབས་བསུ་རྟེན་འབྲེལ་མཛད་སྒོ་ཧ་ཅང་གིས་ཟབ་
རྒྱས་གནང་། རྒྱལ་བཙུན་རྣམ་གཉིས་སྐུའི་དབང་ཁམས་མཐུན་པས་རྒྱལ་ཁང་སྔར་ལས་གོང་
འཕེལ་ཐོག་ཆོས་སྲིད་ཀྱིས་མཛད་ཕྲིན་ཡབ་མེས་གོང་མ་རྣམས་ཀྱི་རྣམ་ཐར་འཛིན་པ། ཆབ་སྲིད་
མངའ་འབངས་གོང་འཕེལ་ཅི་བདེར་བསྐྱང་། གད་སྨད་མཁར། བྲག་དམར་མཁར་གཉིས་ལ་
ཉམས་གསོ། སྨོན་ཐང་མཁར་གྱི་ཤར་བརྒྱུད་ཉམས་གསོ། རྩེ་བྲང་ཆོས་སྡེར་ཉམས་གསོ་དང་
ཡང་ཐོག་གཟིམ་ཆུང་ཁག་གསར་བཞེངས། ཁྲེད་དཀར་མཁར་རྒྱ་ཆེ་གསར་བཞེངས་
གནང་། ལྷག་པར་གློ་བོ་གེ་དཀར་ཉམས་གསོ་གསར་བཞེངས་གནང་བཞེད་ཀྱིས་དོལ་པོའི་
དགོན་པ་གཡང་ཞུན་ནས་ཁྲེད་ཁྱམས་བླ་མ་དབང་འདུད་གདན་ཞུས་ཀྱིས་ཨར་ཆོག་གྲུབ་ཉིད་
བཤིགས་རལ་རྩ་བ་ནས་གསར་བཞེངས་ཡུན་རིང་འགོད་རྒྱུན་རིང་། འགྲོ་གྲོན་ཨར་བུ་ས་རྡོ་ཤིང་
ཇི་དགོས་འཛེམས་མེད་ཀྱིས་སྐུ་ཉིད་ཀྱང་སྐུ་ངལ་ལ་མ་འཛེམས་པར་ནམ་ཉིན་ལྟོས་མེད་ཀྱིས་དབུ་
སྐྲ་སངས་པ་སོགས་སྐྱེས་བུ་དམ་པའི་རང་རྟགས་མངོན་གྱུར་གྱིས་ལེགས་གྲུབ་ཐུགས་སྨོན་རྒྱ་
ཆེན་ཕྱག་བསྐོར་མཆོད་འབུལ་གུ་རུ་རིན་པོ་ཆེར་གསེར་ཆབ་མཆོད་མི་རྒྱུན་སྦྱར་སོགས་ཕྱི་ནང་རྟེན་
དང་བརྟེན་པར་བཅས་པ་ཀུན་སྨོན་དང་འདྲེན་པ་བྱུང་། དེ་མཚུངས་སྨོན་ཐང་ཆོས་སྡེ། རྩེ་བྲང་
ཆོས་སྡེའི་གཙུག་ལག་ཉམས་གསོ་ལ་མཐུན་འགྱུར། གད་མི་ཆོས་སྡེ་གསར་བཞེངས་ལ་གདུང་

36
མ་སོགས་གང་དགོས་ལྷུག་འདོན་གནང་། རྣམ་རྒྱལ་ཆོས་སྡེ་གསར་བཞེངས་ལ་དབུ་མགོན་
མཐུན་རྐྱེན་ཇི་དགོས་ལྷུག་པོར་གནང་། དགོན་ཁག་ཚོར་སྦྱོར་འཇགས་མཆོད་འབུལ་འཆར་ཅན་
ཞབས་རིམས་སོགས་འཛོམས་མེད་གནང་། རང་བཞིན་ཐུགས་སྒམ་པ་དང་། དེས་དཀྱིལ་ཆེ་
བ་རང་བཞིན་བཟང་བ་བཅས་ཀྱིས་གློ་ལྗོངས་ཀུན་ལ་སྤྱི་སྙོམས་ཉི་མ་ལྟ་བུས་སྣང་བས་ཁྱབ་པར་
མཛད། ཕྱི་ལྟར་ཆོས་རྒྱལ་མཚན་དོན་མཐུན་པའི་མཛད་སྤྱོད། ནང་གི་ཉམས་བཞེས་སྐུ་གཞོན་
ནུའི་དུས་མཁན་ཆེན་ལྕེ་བཙུན་ངག་དབང་མཁྱེན་རབ་འཇམ་དཔལ་སྙིང་པོའི་མདུན་ནས་འབྱུང་
འདུལ་སོགས་གསན་བཞེས། བླ་མ་ཀླུ་སྒྲུབ་རྒྱ་མཚོ་རིམ་གནས་ལ་གཟིགས་པ་ཡངས་པ་དེས་
ཡོངས་འཛིན་གྱི་ཚུལ་དུ་མཁར་དུ་རྟོག་བཞུགས་ཀྱིས་འབྱུང་འདུལ་ལྗགས་བརྟེན་ཞབས་ཞུ་
མཛད། དོལ་པོ་ཤེལ་སྤྲུལ་སྐུ་སྦས་པའི་རྣལ་འབྱོར་དབུ་བླར་བསྟེན་ཏེ་དེའི་མདུན་ནས་ཐུགས་
སྒྲུབ་བར་ཆད་ལམ་སེལ་གྱི་དབང་ལུང་ཡོངས་རྫོགས་གསན་ཏེ་དུས་རྒྱུན་དུ་ཉམས་བཞེས་དང་
སྔོན་འགྲོ་དངོས་གཞི་བསྙེན་སྒྲུབ་ཡང་ཡང་ཐེང་མང་མཛད། དབུས་གཙང་ཁུལ་གནས་མཇལ་
ཐེང་ རིམ་དང་། རྗེས་མའི་སྐབས་རྒྱལ་བཙུན་རྣམ་གཉིས་སྲས་བསོད་ བཅས་དབུས་གཙང་
གནས་མཇལ་ཞིབ་ཕྱག་གནང་བར་ཕེབས། མེ་ཁྱི་ལོ་འདིར་སེར་གཞུང་འཁྲུགས་སྐབས་འཁེལ་
བས་འཕན་པོ་ན་ལེནྡྲ་དགོན་བཅོ་བརྒྱད་བླ་བྲང་དུ། ཆོས་རྒྱལ་མཆོག་དང་། གཅེན་མོ་རྒྱལ་མོ་
ཡུམ་སྲས་སྟོན་འཁོར་ཕྲན་ལྕེ་བཙུན་ཁྲི་མིང་སེར་སྐུ་མཆེད་མཇལ་འཕྲད་ཟླ་ཤས་ལྷོད་བཞུགས་
གནང་། དེ་ནས་དབུས་གཙང་ཁུལ་མཆོད་འབུལ་རྒྱ་ཆེ་གནང་སྟེ་གློ་བོར་ཞབས་འཁོད་ཆོས་རྒྱལ་
མཆོག་ནི་གཞུང་གི་ཞབས་ཞུ་དང་ཡུལ་སྤྱིའི་དོན་ལས་ནང་གི་འགན་གཅེན་མོ་དེ་ཉིད་ཀྱིས་བཞེས་
ཏེ་ཆོས་རྒྱལ་ཉིད་ཐུགས་དམ་ཞལ་འདོན་དང་། སྤྲོ་སེང་ལྷོད་བཞུགས་བག་ཕེབས་ཀྱིས་སྐུ་ཚེའི་
སྨད་ཕྲེད་མཁར་དུ་བཞུགས་སོ། །དེ་ལ་སྲས་ངོ་བཞུགས་ དང་སྲས་མོ་དྲུག་ལས་སྲས་བགྲེས་པ་

337
རྒྱལ་ཐོག་ཉི་ཤུ་རྩ་གཅིག་པ་ཨ་མགོན་དབང་འདུད་སྙིང་པོ་ནི་སྐུ་ཆུང་དུས་ནས་གཟི་མདངས་བཀྲ་
བ། མཁྱེན་རིག་གསལ་བ་གསུང་བཤད་སོགས་ལ་ཀུན་སྨོན་གྱི་གནས་སུ་གྱུར་པ་ཡོད། དགུང་
ལོ་ སྐབས་ཡབ་ཡུམ་ནས་ཕུ་བོ་ཞྭ་ལུ་ཁྲི་ཆེན་རིན་པོ་ཆེར་བཀའ་མངགས་ཞུས་གསལ་ཁོང་གི་ལྷ་
ས་གཡུ་ཤར་བརྒྱུད་བོད་གཙང་རྒྱལ་རྩེའི་ཁོངས་གཞུང་ཞབས་སྒེར་པ་རྟ་ཀྱང་བྲག་འཇུན་པའི་སྲས་
མོ་བདེ་སྐྱིད་སྒྲོལ་དཀར་བསུ་རྒྱུ་གནང་བ་ལྟར། ཡབ་སྲས་དབུས་གཙང་དུ་གནས་གཟིགས་ལྷན་
དུ་ཕེབས་སྐྱེལ་བསུ་བཞེས། གློ་བོར་རྟག་རྟེན་གྲ་བསྒྲིགས་ཕེབས་བསུ་མཛད། སྨོན་ཐང་ལྕགས་
རིའི་ཕྱི་རོལ་དུ་མཁར་གསར་པ་ཉིས་ཐོག་རྒྱ་ཆེ་སྒོ་ར་ཕྱི་ནང་གཉིས་ཡོད་པ་གསར་བཞེངས་
གནང་། དགུང་ལོ་ སྐོར་ཚེ་གྲོགས་དང་བློ་དཀར་ཡིན་ཁུལ་བློན་པོ་ཚོས་ལྷ་ཡི་སྔོན་སྐྱེས་འཇུག་
པའི་དབང་དུ་སོང་སྟེ་མནའ་དམ་ངན་བཞག་གིས་ཡབ་སྲས་དབར་འཁོན་འཁྲུགས་དམ་སེལ་ཆེ་
ཆུང་ཐོག་རྒྱལ་སྲིད་འགན་བཞེས་ལོ་ཤས་ལས་མི་རིང་བར་ཐག་པ་སོགས་ཀྱིས་འདྲིད་པས་དཀར་
ཉེ་རྣམས་ངོ་ལོག་གིས་མནའ་དམ་རང་བཤིགས་ཐོག་དམངས་གཙོའི་གཞུང་ལང་གིས་ཁྱབ་པའི་
རྗེས་འབྲེལ་གོར་གཞུང་ནས་ཡབ་རྗེ་ཆོས་རྒྱལ་ཆེན་མོར་ཀ་ཉ་གི་གོ་གནས་ཡོད་མུས་ལ་གསོལ་
ཕོགས་དང་། སྲས་རྒྱལ་ཐོག་དབང་འདུད་སྙིང་པོར་ཀབ་ཏན་གྱི་གོ་གནས་གསོལ་ཕོགས་ལས་
སྔར་ལམ་ཕྲལ་ཡོང་སྒོ་འབབ་བཞེས་ཚང་མ་ཆག་སྟེ་མཁར་སྟོད་སྨད་གཉིས་ཀ་ཞིང་འདེབས་བསྡུ་
སོགས་གང་ཅི་བཅོལ་གནང་དགོས་སྤྱི་དམངས་བཞིན་གྱུར་གཤིས་སྦྲུལ་མདུད་བར་སྣང་ནས་ཞིག་
པ་ལྟར་ཡབ་སྲས་དབར་ནང་འཁོན་ཀྱང་ཞིག་སྟེ་ཡར་མར་མཐུན་བརྩེ་མཛད་དེ་མཐར་རྒྱལ་སྲས་དེ་
ཉིད་དགུང་ལོ་ པར་སྐུ་གཤེགས། རྒྱལ་མོ་བདེ་སྐྱིད་ལགས་ནས་བུ་མོ་གཉིས་སུ་མག་པ་ཁག་
ལེན་དང་། ཆོས་རྒྱལ་ཡབ་ཀྱི་ཐུགས་གྲོགས་ཐག་པ་ཡེ་ཐ་ན་མམ་སུ་བྷའི་བུ་ཨི་དར་མན་ལ་
འདྲིས་འཕྲུལ་གྱིས་ནང་མོལ་ཞུས་ཏེ། དེ་སྔ་ཕན་རྒྱལ་ཐོག་རིམ་པར་རྒྱལ་སྲས་སྐུ་མཆེད་མང་པོ་

38
ཐ་དད་མཛོད་ཀྱང་། གཞུང་གཞིས་དགོས་བའི་ཕྱག་ལེན་མེད་ཀྱང་། སྐབས་དེར་སྐལ་ཐོབ་
གཞིས་ཆེ་ཆུང་བཞི་བདག་ཐོབ་བྱུང་། ཕྱིས་ཡུལ་ཤོ་ངན་ལམ་བྱང་བྱུང་ན་བྱ་རྒན་སྒྲོ་ཟད་དུ་གྱུར་
ཉེས་ལ་རྒྱལ་ཁང་ལ་ལྷག་བསམ་མཛད་པར་ཞུ། སྲས་བར་མ་རྩེ་བྲང་ཞབས་དྲུང་ངག་དབང་
འཇིགས་མེད་ཐུབ་བསྟན་རྒྱ་མཚོ་ནི་དགུང་ལོ་བརྒྱད་དགུ་ནས་མེས་པོ་སྐུ་ཞང་པ་ཞྭ་ལུ་ཁྲི་ཆེན་རིན་
པོ་ཆེ་སྟོད་ཕྱོགས་ཕེབས་ཏེ་མར་ཕེབས་པ་དང་མཉམ་དུ་ཕེབས། ངོར་ཐར་རྩེའི་ཞབས་དྲུང་
མཛད། ངོར་དང་ཞྭ་ལུར་ལོ་ངོ༌ ཙམ་བཞུགས། དེ་ནས་གློ་བོར་ཕེབས་ཏེ་སྔར་ལམ་བཞིན་རྩེ་
བྲང་ཆོས་སྡེའི་ཁྲིར་མངའ་གསོལ་རྟེན་འབྲེལ་ཟབ་རྒྱས་མཛད། དོལ་པོ་ཕྱོགས་དང་ཐག་ཁུལ་
གདན་ཞུས་ཕྱོགས་ཕེབས་དང་། སྐུ་ཡོན་གསན་སྦྱོང་སོགས་སྔར་གོང་མའི་རྣམ་ཐར་
བརྐྱང་། འོན་ཏེ་ཞབས་དྲུང་འདི་བཞིན་སྐུ་སྐྱེ་སྔོན་མ་དོལ་པོ་ཤེལ་གྱི་བླ་མ་དེ་ཡིན་པ་བུ་སློབ་ཚོས་
ཡིད་ཆེས་གསོལ་རས་ཞུས་ཀྱང་རྩེ་བྲང་ཆོས་སྡེར་ཁྲི་འདོན་མཛད་ཟིན་སྟབས་དོལ་པོར་གཏན་
བཞུགས་གནང་རྒྱུ་ཡབ་ཡུམ་ནས་མ་གནང་བས་ལྷ་སྲུང་འཕྲུལ་ལམ་གང་ལྟར་འཛིན་མེད་རྟོག་བྲི་
ལྟ་བུས་བག་ཡངས་ཀྱིས་བླ་མ་ཀླུ་སྒྲུབ་ཀྱི་སྲས་མོ་རྟ་མཆོག་ཕྱག་རྒྱར་བཞེས། སྲས་འཇིགས་
མེད་སེང་གེ་འཁྲུངས། ལྟ་སྤྱོད་གཏད་སོ་མེད་པས་གང་དྲན་ཐལ་གནང་གིས་མཐར་སྔོན་མའི་
བག་ཆགས་ཀྱིས་དོལ་པོར་ཕེབས་ཏེ་ཆུ་སྟོན་པ་དང་། ཤིང་གཉེན་སུས་ཀྱི་འཆང་མི་ནུས་པ་བཅད་
དེ་བེང་མྱོང་གནང་བ་སོགས་རྟོག་ལྡན་ལྟ་བུར་དེང་དོལ་པོར་བཞུགས་བཞིན། སྲས་མོ་བགྲེས་པ་
བདེ་ཆེན་སྨོན་ཐང་གཟིམ་ཁང་ཕྱག་མཛོད་ཚེ་དབང་རིན་འཛིན་ལ་གནང་། དེ་འོག་འཆི་མེད་ལ་
ཆེད་མངགས་ཕྲེད་མཁར་དུ་མཁར་གསར་པ་སྐྱོན་ཏེ་འཇོག་བཞེད་ཀྱང་གློ་བུར་གཤེགས། དྲི་
མེད་འཕན་མཆོག་བཟང་མོ་རྩེ་བྲང་གཟིམ་ཁང་ལ་གནང་། དེ་འོག་མཐོང་སྒྲོས་སྐལ་བཟང་
གཉིས་སྨོན་ཐང་སྐུ་དྲག་གཉིས་སུ་གནང་། ཆུང་ཤོས་ཚེ་སྦྱིན་རྩེ་བྲང་གཟིམ་ཁང་ཨི་ཅི་གཤེགས་

39
ཤུལ་དུ་གནང་། དེང་མག་པ་ཚོ་པན་ཅ་མཛོད་དེ་རྗེ་འབངས་ཡོངས་ལ་སྨན་བཞིན་ཡོད། རྒྱལ་
ཐོག་ཉེར་གཉིས་པ་ཨ་མགོན་འཇིགས་མེད་དཔལ་འབར་ནི། འཁྲུངས་ཙམ་ནས་དཔྲལ་བའི་
དབྱེས་ཆེ་བ། སྨིན་མ་སྟུག་པ། སྤྱན་ཟླུམ་དྲང་སྲོང་རྣམ་མང་ཐོས་པའི་སྲས་ལྟ་བུ་ཀུན་གྱི་མཐོང་
ན་དགའ་བ། གཞོན་ནུ་སྐུ་ནར་སོན་ནས་བློ་ཁོག་ཡངས་པ་རང་བཞིན་བཟང་བ། སྙིང་རྗེ་ཆེ་
བ། བརྟན་པས་ཕྱག་ལས་གང་བརྩམས་མཐར་བསྐྱེལ་བ། འཛང་ཤིང་རྟུལ་ཕོད་པ་སོགས་སྐྱེས་
སྟོབས་ཀྱི་ཡོན་ཏན་ཕུན་སུམ་ཚོགས་པས་ཡབ་ཡུམ་གཉིས་ནས་ཀྱང་རྒྱལ་ཁང་རྟེན་རྫས་ནང་རྡོ་ལ་
ཨོཾ་ཨཱ་ཧཱུྃ་གི་རང་བྱོན་ཡོད་པ་སྔོན་མའི་ཞལ་རྒྱུན་ཡབ་སྲས་རིམ་པར་བརྟག་དཔྱད་ལ། ཨོཾ་
འཁེལ་བ་དེ་ལེགས་ཤོས་འབྱུང་བས་རྒྱལ་སྲས་ཨོ་ལ་འཁེལ་བས་གཞན་དང་མ་འདྲ་བ་འབྱུང་
ཞེས་ཐུགས་རེ་ཤིན་ཏུ་ཆེན་པོ་མཛོད། ཆོས་དང་རིག་གསར་གང་ཅིའི་སྦྱང་སྟོབས་ཀྱི་ཡོན་ཏན་ལ་
མོས་པ་ཆེན་པོ་མཛད་ཀྱང་། གློ་བོ་ཁུལ་དེ་སྔའི་གནའ་གཏམ་རོང་ཚ་བའི་ལུང་པར་འགྲོ་དགོས་ན་
ཁ་ཆེམས་འཇོག་སྲོལ་ཡོད་སྐད་བཅས་ཉེན་ཆེན་པོར་བརྩི་བས། བལ་ཡུལ་སོགས་ཀྱི་སློབ་གྲྭར་
ནི་ཡབ་ཡུམ་ནས་ཧ་ཅང་གཅེས་ཕངས་ཀྱིས་གཏོང་གནང་མ་ནུས། འདི་ཁུལ་ནི་སྐད་ཡིག་སློབ་
གྲྭ་མེད་རྐྱེན་བོད་དུ་ཡབ་ཡུམ་ལྷན་རྒྱས་གནས་གཟིགས་ཕེབས་དུས་ཨ་ཞང་དབོན་རིན་པོ་ཆེ་སྐུ་
མདུན་བོད་ཡིག་སྦྱང་བརྩོན་མཛོད། གློ་བོར་ཕེབས་ནས་དེ་མུར་མ་བཞུགས་པ་བླ་མ་ཤངས་པ་
རིན་པོ་ཆེ་ཞེས་བྱ་བཏང་རྟོག་པའི་བདག་ཉིད་གཅོད་པ་དེ་དབུ་བླར་བསྟེན་ཏེ་གཅོད་དབང་བརྒྱ་ཚར་
དང་། གཅོད་ཡུལ་མཁའ་འགྲོའི་གད་རྒྱང་ཞིབ་ཁྲིད་ལན་མང་མཛོད། བླ་མ་དེ་དང་ལྷན་དུ་
ཡུལ་མར་པོར་མཉམ་ཕེབས་དགེ་སློང་རིང་མོ་སོགས་བུ་སློབ་ཚོགས་དང་གཅོད་བསྐུལ་རེས་
རྟོགས་པ་འབུལ་རེས་མཛད། འདོན་དབྱངས་ཌཱ་དྲིལ་ཚུན་སུ་དང་འགྲན་མེད་བྱུང་། དེ་བཞིན་སྐྱེ་
བོ་གཞོན་ནུའི་དཔའ་རྩལ་མདའ་མེ་མདའ་རྟ་སོགས་སྒྱུ་རྩལ་སྣ་དགུ་གཞན་གྱིས་འགྲན་མེད་བསྐྱོད་

40 ་
པ་མེས་པོ་ཆོས་རྒྱལ་དབང་རྒྱལ་རྡོ་རྗེ་གཞོན་ནུའི་སྐབས་བཞིན་རང་གཞན་ཡུལ་གྲུར་མཚན་
གྲགས་རྒྱས། 
ཡབ་ཡུམ་གཅེན་པོ་སོགས་ཀྱི་ཅི་གསུང་དང་ལེན་གྱི་ཞབས་ཞུ་མཛོད་པས་ཚང་
མས་ཐུགས་ཀྱི་སྲོག་ཟུང་དུ་མཛད། ཡབ་ཡུམ་ནས་རྒྱལ་སྲས་བགྲེས་པའི་མདུན་མ་དང་མཉམ་
འཇོག་མཛོད་བཞེད་ཀྱང་། རྒྱལ་མོ་བདེ་སྐྱིད་སྒྲོལ་དཀར་ཁམས་ཕྲག་པས་བསྐོས་པའི་ཕ་མར་
གུས་འདུད་ནམ་ཡང་མ་མཛད་པས་ཡབ་ཡུམ་ཐུགས་ཡིད་གཏིང་ནས་ཡིད་ཆེད་ཀྱིས། སྔར་ལམ་
ཕུག་སྟོད་རྒྱལ་མོ་པདྨ་བུ་ཁྲིད་ཀྱི་ཚ་མོ་སྲས་ཀྱི་སྲས་སུ་བཞེས་ཏེ་འཕྲོད་ལམ་ལེགས་བྱུང་
ལྟར། ད་ལམ་ཡང་ཞྭ་ལུ་སྐུ་ཞང་ལྕེའི་གདུང་མཁྱེན་རབ་འཇིགས་མེད་རྒྱ་མཚོ་འམ་ཡོངས་
གྲགས་དབོན་རིན་པོ་ཆེ་ཞེས་ཆོས་དང་ཡོན་ཏན་རིག་གནས་རྒྱ་མཚོའི་ཕ་མཐར་སོན་པ། ལྷག་
པར་ལྷ་བྲིས་རི་མོ་བི་ཤོ་དངོས་བྱོན་ལྟ་བུ་སུ་གང་གིས་འགྲན་ཟླ་བྲལ་བ་ཕྱག་རྩལ་མང་པོ་སྤྱོད་ཕུལ་
ཡོད་པ་དེའི་སྲས་མོ་འཆི་མེད་སྲིད་སྒྲོལ་ཞེས་དེས་འཛིང་རང་བཞིན་བཟང་བ་ལྟ་ན་སྡུག་པ་ཡོན་
ཏན་ཕུན་སུམ་ཚོགས་པ་དེ་ཡབ་ཡུམ་ནས་བཙུན་མོར་བསུ་བཞེས་མཛད། དེ་སྲས་ངོ་མཚན་ཅན་
ཞིག་འཁྲུངས་ཀྱང་། ལྷ་མིན་སྤུན་ཟླ་མི་དང་མི་མིན་གྱིས་ངན་མཐུ་བྱད་གཏད་ཀྱིས་སྐུ་
གཤེགས། རྒྱལ་བཙུན་འདི་གཉིས་ཀྱིས་སྐུ་གཞོན་ནུའི་དུས་ནས་ཡབ་ཡུམ་དགོངས་པ་མ་རྫོགས་
བར་མཉེས་པའི་ཞབས་རྟོག་སྲི་ཞུ་ནམ་ཉིན་ཇི་ལྟར་མཛད་དགོས་ཀྱང་དད་དང་དག་སྣང་གིས་རྩེ་
ཅིག་མཛད་དེ་ཐུགས་ཀྱི་ཟུར་ཙམ་ལ་མ་འཕྲོད་པའི་རྣམ་པ་ཉིན་གཅིག་ཀྱང་མཛད་མ་མྱོང་བས་ཡབ་
ཡུམ་གཉིས་ཀ་འདའ་ཁར་ཁོང་རྣམ་གཉིས་ཀྱི་ཕྱག་གི་པད་མོ་དབུ་དཔྲལ་དུ་བཏུགས་ཏེ་སྨོན་ལམ་
རྩེ་ཅིག་གནང་བ་མཐོང་ཆོས་སུ་གྱུར་པས་ཡུལ་གཉན་པ་ཡབ་ཡུམ་ལ་སྲི་ཞུ་བསྐུར་བསྟི་མཛད་པའི་
སྐུ་ཚོགས་དང་། གྲངས་མེད་སྔོན་སྨོན་ལེགས་མཛད་ཀྱིས་མཐུ་བརྟས་པས་རྒྱལ་བཙུན་གཉིས་ཀྱི་
སྐུ་བསོད་དབང་རླུང་ཡར་རྒྱས་ཀྱི་སྡེ་བཞིའི་དགེ་མཚན་གོང་ནས་གོང་འཕེལ་བྱུང་སྟེ། དགུང་ལོ་

སྐོར་ནས་གློ་ཚོ་བདུན་གྱི་སྤྱི་ཁྱབ་མཛད། དགུང་ལོ་ ལོར་ གཅེན་པོ་རྒྱལ་སྲས་དབང་
འདུད་སྙིང་པོ་སྐུ་གཤེགས་མཚམས་གོར་གཞུང་ནས་ཀབ་ཏན་གོ་གནས་དང་གསོལ་ཕོག་
སྩལ། དགུང་ལོ་ ལོར་ ཡབ་ཆོས་རྒྱལ་ཞི་བར་གཤེགས་པས་དེ་རྗེས་གོར་གཞུང་རྒྱལ་
ཁབ་ཆེན་པོ་ནས་ཀ་ཉ་རྨིག་ཏིའི་མཚན་གསོལ་དང་གསོལ་ཕོག་བཅས་གནང་སྟེ་ཆོས་རྒྱལ་མཚན་
བཞེས་གནང་། དགུང་ལོ་ ཕྱི་ལོ་ ལོར་གློ་བོ་ཚོ་བདུན་ཚང་མས་སྤྱི་མོས་ཧ་ཅང་ཆེ་བས་ལྷ་
༡༩༦༦
མི་སྤྱོད་ལམ་གཅིག་གྱུར་ལྟ་བུས་རྒྱལ་ཁང་གི་མགུལ་ལྷ་མདུང་དམར་བས་སྨོན་ཐང་པ་སྤེན་པ་
ཙཀྲ་ཞེས་པར་རྨི་ལམ་དང་ཉམས་དངོས་འདྲེས་པ་ལྟ་བུས་ལེགས་ཉེས་བླང་དོར་མང་པོ་བསྟན་པ་
རྣམས་ཁོ་བ་ཟོབ་ཤོད་དགོས་པའི་རྒྱུ་ནོར་གྱི་ཕོངས་པ་མིན་ངེས་ཀྱང་། མགུལ་ལྷས་གསུངས་པ་
རྣམས་རྗེ་འབངས་ཚོར་མ་ཞུས་པ་ཁོ་པར་ཉམ་སྣང་ལྟ་བུས་ལྷ་འདྲེས་ཁོ་པ་བརྩོན་དུ་བཅུག་པ་
དང་། ལྕགས་ཀྱི་གྲབ་པ་སོགས་སྡུག་བསྔལ་བཟོད་མེད་འུ་ཐུག་གིས་བསམ་དགོངས་ཡོང་མིན་
ཇི་ལྟར་ཡང་ཞུ་དགོས་སྙམ་ལྷས་གང་གསུངས་ལྷུག་པར་ཞུས་པས་ཚང་མ་ངོ་མཚར་བ་མང་པོ་
བྱུང་། ལྷག་པར་ལུང་བསྟན་གལ་ཆེ་ཞིག་ལ། སྨོན་ཐང་ལུང་པས་གཙོས་ཡུལ་ལུང་ལ་ལོ་ཏོག་
མི་འབྱུང་བ་སོགས་རྒུད་མཚན་མང་པོ་འབྱུང་རྐྱེན་ནི། ཆོས་རྒྱལ་ཡབ་ཨ་མགོན་འཇམ་དཔལ་
བསྟན་འཛིན་དགྲ་འདུལ་གྱིས་ཁྲེད་མཁར་གསར་བཞེངས་ཀྱིས་དེར་བཞུགས། སྲས་རྒྱལ་ཐོག་
དབང་འདུད་སྙིང་པོས་སྨོན་ཐང་ལྕགས་རིའི་ཕྱི་རོལ་དུ་མཁར་གསར་པ་བཞེངས་ཏེ་དེར་སྤོ་
གནང་མཛོད། ཨ་མ་དཔལ་ནས་བཟུང་རྒྱལ་ཐོག་མང་པོའི་ཕོ་བྲང་མཁར་བཀྲ་ཤིས་ལྷུན་གྲུབ་འདི་
རང་གར་བོར་ཏེ། བདག་མེད་ཞིག་རལ་རྩ་སྟོང་དུ་འགྲོ་བ་འདི་མུར་བཞག་ན། རྗེ་འབངས་
ཡུལ་ལུང་ཚང་མར་ད་དུང་མི་ཤིས་པ་མང་པོ་འབྱུང་ངེས་ལ། ཆོས་རྒྱལ་འཇིགས་མེད་དཔལ་
འབར་གཏན་དཔྱལ་མར་སྤོ་བཞུགས་གནང་རྒྱུ། མཁར་ཉམས་གསོ་བྱུང་ན་ཉེས་ཆ་ལས་

2
བཟློགས་ཏེ་རྗེ་འབངས་བདེ་སྐྱིད་ཕུན་སུམ་ཚོགས་པ་འབྱུང་ཞེས་ཡང་ཡང་ཁོ་པས་རྗེ་བློན་ཚང་
མར་ཞུས་པར། 
ཆོས་རྒྱལ་མཆོག་ཕྲེད་མཁར་གསར་པ་སྤྲོ་བ་དང་བཅས་སྨོན་ཐང་དུ་ཕེབས་རྒྱུ་
ཐུགས་བབས་མ་བྱུང་ནའང་། 
པན་ཅ་ལྷན་རྒྱས་ཚང་མ་དང་སྨོན་ཐང་ལུང་པས་གཙོས་ཚོ་བདུན་
བཅས་མགྲིན་གཅིག་ནས་མཁར་ཉམས་གསོ་རྡོ་ཤིང་གླ་ཆ་དང་རྒྱུ་ཆ་ཙམ་མ་གཏོགས་མི་མང་འུ་
ལག་གླ་གནང་མ་དགོས་པ་ཞབས་ཞུ་ཆོག་པ་མ་ཟད་སྨོན་ཐང་མཁར་དུ་སྤོ་བཞུགས་གནང་ན་ཞིང་
འདེབས་བསྡུ་སོགས་ལ་གླ་ལྟོ་གནང་དགོས་ལས་དམིགས་བསལ་གྱིས་མཁར་དང་པོར་མཛད་རྒྱུ་
དང་མི་ལག་བརྙོག་མེད་བཅར་རྒྱུ་སོགས་རང་མོས་ཀྱིས་ཁས་ལེན་ཞུས་པར་བརྟེན་ཚང་མའི་ཞལ་
ངོ་མ་ཆོག་པར་སྤོ་བཞུགས་མཛད་རྒྱུ་གནང་སྟེ་སྨོན་ཐང་ཡུལ་ལུང་ཚོ་བདུན་ནས་ཁས་ལེན་ཇི་ཞུས་
ཉམས་མེད་ཀྱིས་རྒྱལ་ཁང་རང་ནས་ཤིང་ཆ་རྡོ་ཤིང་གླ་ལྟོ་གནང་སྟེ་མཁར་ཕོ་བྲང་ཉམས་གསོ་
དཔྱིས་ཕྱིན་པར་མཛད། 
རྟག་རྟེན་ཆོས་ཉིད་བསླུ་བ་མེད་པའི་སྲུང་མའི་མཐུས་སྨོན་ཐང་ལུང་པས་
གཙོས་ཚོ་བདུན་ལོ་ཆུ་ཁ་ཡར་ལྟར་གྱིས་ཡར་རྒྱས་གོང་འཕེལ་བྱུང་། དེ་བཞིན་༦༢ལོར་གོར་
གཞུང་རྒྱལ་ཁབ་ཆེན་པོས་པན་ཅ་ཡ་ཏ་གསར་འཛུགས་གནང་སྐབས་ཚོ་ཤར་གཙོས་ཚོ་བདུན་ཚང་
མས་ཆོས་རྒྱལ་ཡབ་སྲས་གོར་གཞུང་གི་དབུ་གནས་ཕྱག་ལས་མདོ་གུར་མི་མང་འདེམས་བསྐོའི་
པན་ཅ་གནང་ཐབས་མ་བདེ་ཡང་རྒྱལ་ཁང་ནས་རྒྱལ་མོ་བགྲེས་གཞོན་གསུམ་རུང་མཚན་བཞེས་
མ་གནང་ན་ང་ཚོ་གཅིག་འོག་གཉིས་འདུད་མི་ཡོང་ཞེས་དབུ་ནན་ཞུས་པར་རྒྱལ་ཡུམ་སྐལ་བཟང་
ཆོས་སྒྲོན་མཆོག་གི་མཚན་ཐོག་པ་ཏམ་པན་ཅ་མཚན་བཞེས་གནང་བ་ཙམ་ལས་༦༣ལོར་སྐུ་
གཤེགས་པས་རྒྱལ་མོ་འཆི་མེད་སྲིད་སྒྲོལ་མཆོག་ལ་སྤྱི་མོས་ཡང་འདེམས་ཀྱི་པ་ཏམ་པན་ཅ་ད་
བར་མཚན་བཞེས་གནང་མུས་དང་ཕྱི་ལོ་༦༠ལོར་ས་མཚམས་ནས་རྒྱ་མིས་ནེ་གཞུང་དམག་མི་སུ་
བྷི་དར་ཞིག་བསད་ཐལ་བྱུང་བ་སོགས་ཟིང་ཆས་ཕྱོགས་སྔ་བར་ཕྱི་གསུམ་དུ་ས་མཚམས་སུ་སྐོར་

43
རྒྱག་འགན་བཞེས་དང་། ཕྱི་ལོ་༦༠༡༦༡སྐོར་ནས་གློ་བོ་ཁུལ་རྒྱ་བལ་ནས་ཚུར་ཁམས་རིགས་
ལགས་ཆ་ལྡན་པ་མང་པོ་ཡོང་སྟེ་སླར་ཚུགས་པ་ནས་༧༤ལོར་ནེ་གཞུང་ནས་གོ་ལག་བཞེས་ཏེ་
ཁམས་བོད་དམག་མི་ཚང་མ་སྤོག་ར་ཁུལ་རྫོང་བརྡའ་མ་གནང་བར། ཡུལ་མི་དང་མི་འཕྲོད་པའི་
བརྡབ་གཟིང་མི་འབྱུང་ཆེད་བདེ་འཇགས་ཀྱི་མཐུན་གྱུར་གནང་། མདོར་ན་ཤཱི་པཾ་ཅ་སར་ཀར་
གཞུང་ལ་ཤ་ཞེན་ཐུགས་ནས་འདོར་མེད་ཀྱིས་ཕྱག་ལས་གང་ཅི་རང་བཞིན་དྲང་ཚུགས་ཁོ་ན་ལས་
གཡོ་ཟོལ་གྱི་རྣམ་པ་ནམ་ཡང་མི་མཛད་པས་སྐབས་རེར་མཁྲིས་ནད་ཅན་གྱི་དུང་སེར་པོར་མཐོང་
བའི་སྣང་ཚུལ་གྱི་ཀྲོག་གཏམ་ཕྲན་བུ་བཟོས་རིགས་ཀྱང་རྒྱང་བསྲིང་ནས་ཀུན་ཡིད་ཆེས་པའི་
གནས་ཚུལ་མང་པོ་བྱུང་ཡོད། ཤྲཱི་པཾ་ཅ་སར་ཀར་གཞུང་གིས་ཀྱང་གནས་སྣང་ཚུལ་བཞིན་
གཟིགས་པས་༡༩༧༢ལོར་གཟིང་བསྟོད་ཀྱི་སྟག་མ་ཆེ་ཆུང་འབུལ་གནང་གི་མཚོན་གཟིགས་
གསོལ་ཆེན་པོ་དང་ལྷག་པ་ཤཱི་པཾ་ཅ་སར་ཀར་བི་རན་དྷ་ར་བཙུན་མོ་བཞེས་སྐབས་རྒྱལ་བཙུན་
གཉིས་ཀར་མགྲོན་བརྡའ་གནང་བསྟན་ཆེད་བཅར་གྱི་མཛད་སྒོའི་གདན་ཞུའི་སྐབས་ནེ་གཞུང་ཁུལ་
གྱི་རཱ་ཛོ་ཆུང་བ་བཞིར་གླང་ཆེན་སྟེང་མཉམ་ཕེབས་སོགས་ཀྱིས་མཚོན་གཟིགས་གསོལ་དང་། དེ་
རྗེས་འདི་ལོ་ཤཱི་པཾ་ཅ་སར་ཀར་མ་ཧཱ་རཱ་ཛ་བི་རན་དྷ་ར་ཆེན་པོ་འཛམ་གླིང་མཛའ་གྲོགས་རྒྱལ་ཁབ་
ཡོངས་དང་བལ་ཡུལ་མི་མང་ཡོངས་ནས་གུས་བཏུད་ཀྱིས་སྔར་ལམ་གསེར་ཁྲི་མངའ་གསོལ་
མཛོད་སྒོ་རྒྱ་ཆེན་སྐབས་གོང་བཞིན་མགྲོན་བརྡའ་གནང་ཐོག་ཆེད་བཅར་རྟེན་མགྱོགས་མཇལ་དར་
འབུལ་གནང་དུ་རྒྱལ་བཙུན་ལྷན་ཕེབས་ཀྱི་སྐལ་བཟང་དགའ་སྟོན་སྔར་མ་གྲགས་པ་བྱུང་། དེ་སྔ་
ཕན་ཆོས་ཕྱོགས་ནས་མཛད་པ། གློ་བོ་དགོན་ཁག་ཚོར་ཆོས་རྒྱལ་རིམ་བྱོན་གྱི་ཆོས་གཞིས་ཐེབས་
རྩ་ཞིང་གནང་བ་སོན་འགྲོ་ཕུ་ཏོག་ཡུལ་ལུང་ནས་འབུལ་དགོས་མང་པོ་ཡོད་པ་ནས། ཡུལ་མི་
ཚོས་ཞིང་བདག་ཟུང་གིས་ཕུ་ཏོག་འབུལ་མི་དགོས་པའི་རྙོག་ཕྲ་བྱུང་སྐབས་ཀྱང་། བསྟན་པར་

44 ，
དགོངས་བཞེས་ཀྱིས་ཐུགས་འགན་བཞེས་པས་དགོན་ཁག་ཚོ་སྟོག་བཟུང་གི་སྙིང་ནས་གུས་བཏུད་
ཞུ་བཞིན་དང་། 
གད་སྨད་དུ་བསྟན་རྩ་གཞི་གསུམ་ཚུགས་པར་ཞབས་འདེགས་མཐུན་འགྱུར་
དང་། སྨོན་ཐང་ཆོས་སྡེར་ 
ལོར་བསྟན་རྩ་དབྱར་གནས་གཞི་གསུམ་ཚུགས་པར་མཆོད་ཐེབས་
ཞིང་རྒྱ་ཆེ་འབུལ་གནང་གིས་མཐུན་འགྱུར་གང་ཟབ་གནང་། ཆོས་རྒྱལ་མཆོག་གི་ཨ་ཞང་བླ་མ་
བཅོ་བརྒྱད་ཁྲི་མིང་ནས་ཞེན་བསྐུལ་ཞུས་པ་བཞིན་རྣམ་རྒྱལ་ཆོས་སྡེར་ 
ལོར་གཞི་གསུམ་དབྱར་
གནས་བཅས་བཙུགས་རྒྱུའི་དགེ་ཚུལ་སློང་སྒྲུབ་རྒྱུ་སོགས་གང་ཅིར་བཀའ་སློབ་ཞལ་བཀོད་དང་
བླངས་ཀྱིས་དབྱར་གནས་ཚུལ་མཐུན་དང་བ་འདྲེན་པ་བྱུང་ཡོད
། དེ་བཞིན་ཨ་ཞང་བླ་མས་ཞེན་
བསྐུལ་དང་དགེ་ཚུལ་སློང་སྒྲུབ་རྒྱུ་སོགས་འཁུར་བཞེས་ལ་ཆོས་རྒྱལ་མཆོག་དང་ཡུལ་སྨད་ཀྱི་པ་
ཏམ་པན་ཅ་མག་པ་བློ་བཟང་ལགས་ནས་ཐུགས་འཁུར་ཆེ་བཞེས་རྩེ་བྲང་གིས་གཙོས་ཡུལ་ཁག་
ནས་ལོ་ 
རིང་དབྱར་གནས་སྦྱིན་བདག་ཞུས་ཏེ་འཐུས་ཚང་བྱུང་བ་ཡང་གཙོ་བོ་ཆོས་རྒྱལ་མཆོག་
གི་བདག་རྐྱེན་དང་། 
ལྷག་པར་གནས་ཆེན་ལུམ་བི་ནིར་ཨ་ཞང་བླ་མ་ལྕེ་བཙུན་བཅོ་བརྒྱད་ཁྲི་ཆེན་
བཞུགས་རྒྱུའི་ཞེན་བསྐུལ་ཞུ་གནང་ཐུགས་མཐུན་བྱུང་བར། གོར་གཞུང་ཤྲཱི་པཾ་ཅ་སར་ཀར་
གཞུང་ལ་ ལོར་སྙན་ཞུས་ཞལ་བཞེས་ཐོབ་པ་ལྟར་ 
ལོའི་མཇུག་སེདྷ་རྟར་བར། པུ་ར་ཏ་ཏུའི་
ལས་ཁུང་དང་། ནང་སྲིད་ལས་ཁུང་། ལུམ་བི་ནིའི་ས་གནས་ཨ་རྫ་ལ་རྡི་སི། སྦེར་བའི་སྤྲུལ་
ཨ་ཀྲ། 
ས་གནས་རྒ་འུན་པན་ཅ་བཅས་ས་གནས་སུ་ཆེད་ཕེབས་ཀྱིས་གནས་ནང་ཀ་ཀྲ་བཅུ་
གསོལ་སྩལ་ཕྱག་དམ་བཅས་གནང་། གནས་དེར་དགོན་པ་བཞེངས་རྒྱུའི་རོགས་རམ་ཞེན་
བསྐུལ་དང་། 
ཕྱག་འདོན་ཁང་བསྲི་མེད་པ་སྦྱར་བའི་བར་ལྕགས་སི་མན་ཀྲི་སོགས་འདོན་པ་
དང་། 
ས་ཆ་ཞུས་སྩལ་སྐབས་སོགས་སྔ་རྟིང་གྲངས་མེད་སྐབས་འགར་ཞབས་ཐང་གིས་ཉིན་
འཁོར་གནང་དགོས་པ་ཡང་མང་པོ་བྱུང་བ་དང་། ལྷ་ཁང་ནང་གསེར་ཟངས་ཀྱི་གློ་བོ་མཁན་ཆེན་

45
མདའ་ཚད་མ་དང་ལམ་འབྲས་ཁྲུ་གང་ཙམ་གྱི་གསེར་ཟངས་ཀྱི་སྐུ་འདྲ་ཉི་ཤུ་ལྷག་ཙམ་འཇོག་
འབུལ་མཛད་པས་མཚོན་ཐོག་མའི་འགོ་འཛུགས་ནས་བཟུང་རྒྱལ་བཙུན་རྣམ་གཉིས་དགུན་པོ་
འཆར་ཅན་ཟླ་བ་ ལུམ་བི་ནིར་བཞུགས་ཏེ་ཨ་ཞང་བླ་མ་དང་ལྷན་ནས་འགྲོ་སོང་ནར་འདོན་གྱིས་
གཙུག་ལག་རྟེན་དང་བརྟེན་པར་བཅས་པ་བཞེངས་གྲུབ་སྟེ་སྙིགས་མའི་མཐར་མཛད་རྗེས་རྒྱ་ཆེན་
བྱུང་བའི་བདག་རྐྱེན་ཡང་ཆོས་རྒྱལ་མཚན་དོན་མཐུན་པ་གཏན་དཔྱལ་གྱི་བཀའ་དྲིན་
ལགས། ལུམ་བི་ནི་དགོན་གྱི་དཀར་ཆག་རྒྱས་པ་ཨ་ཞང་བླ་མ་ཁོ་བོས་བཀོད་པ་ལས་གསལ་
ལོ། ། རྒྱུན་པར་ཉམས་བཞེས་གཙོ་བོ་གཅོད་དང་ཀརྨ་པ་ རིན་པོ་ཆེ་ལས་ཞུ་གནང་གིས་ཐུན་
བཞི་ཆག་མེད། ཨ་ཞང་བླ་མ་ལས་རྒྱུད་སྡེ་ཁ་ཤས་ཀྱི་དབང་དང་སྙན་བརྒྱུད་སྐོར་གསན་ཏེ་ཉམ་
བཞེས་གནང་བ་དང་རྒྱུན་དུ་བསང་གསོལ་མཆོད་སྤྱོད་རིམ་པ། ཚེས་བཟང་ལ་ལེའུ་བདུན་ཆ་
ལག་སོགས་རྒྱལ་བཙུན་གཉིས་ཀ་སྔོན་བྱོན་ཆོས་རྒྱལ་ན་རིམ་གྱིས་རྣམ་ཐར་སྐྱོང་བཞིན་མཛད་རྗེས་
གཞན་ལས་འཕགས་བཞིན་ཞབས་པད་རྡོ་རྗེའི་རང་བཞིན་དུ་བརྟན་ཅིང་བཞུགས་ལགས་སོ། །ལྕེ་
བཙུན་སུ་བྷ་ཥི་ཏས་རྒྱལ་རབས་རྒྱས་པ་མ་རྙེད་བར་འཕྲལ་སེལ་དུ་ལོ་རྒྱུས་ཕྱག་དེབ་ཟིན་བྲིས་ལས་
སླར་བཤུས་པའི་འཁྲུལ་མེད་ངག་རྒྱུན་ལས་ཅུང་ཟད་ཐོས་པ་བཅས་སྦྱར་བའི་ཡི་གེ་པ་ནི་ན་གྲྭ་རིན་
ཆེན་ཆོས་དར་དགེའོ།། །།
༄༅། །ལུམ་བི་ནིའི་དགོན་པ་བསྟན་འཛིན་མཁོ་དེབ་དང་མཐུན་པ་རྒྱབ་ཚུལ། བསྟན་འཛིན་
མཁོ་དེབ་ས་བཅད་༥༽པ་དགོན་གནས་བཏབ་ཡུལ་ས་དཔྱད་པ་བོད་དེབ་ལྡེབ་ ནང་
གསལ། དཔྱད་ལེགས་གང་འཛོམས་གཙོ་བོར་བཟུང་ལྡེབ་ ནང་ཕྱོགས་དེའི་རྒྱལ་པོ་བློན་པོ་
སོགས་ས་ཡི་བདག་པོར་ཚིག་གིས་སམ་རིན་གྱིས་སྣང་བ་ལས་བསླངས་ཏེ་ཞེས་པའི་དོན་

46
ལ། བལ་ཡུལ་ཤཱི་པཾ་ཙ་ས་གར་མ་ཧཱ་རཱ་ཛ་མ་ཧིནྡ་ར་ལ་གློ་བོ་མུ་སི་ཏང་རཱ་ཛས་ཞུས་ཏེ་དགོན་
གནས་འདེབས་ས་ས་ཆ་ཀ་ཊ་བཅུ་ ལོ་ལ་བཀའ་འཁྲོལ་ཏེ་ ལོར་གཞུང་དང་ས་གནས་སྐུ་ཚབ་
བཅས་ཕེབས་ཏེ་གསོལ་རས་སྩལ། ས་ཆ་བཅོམ་ལྡན་འདས་ཀྱིས་བྱིན་གྱིས་བརླབས་པའི་གནས་
སུ་ས་ཆོག་མ་དགོས་ཀྱང་ལྡེབ་ ནང་། དེ་ནས་མི་སྣང་སའི་ལྷ་མོར། །མཆོད་དང་རྒྱལ་བ་
བདུད་སྡེ་ལས། །རྒྱལ་བའི་དབང་པོ་མཛོད་དེ་བཞིན། །བདེན་གསོལ་སྣང་བ་ནོས་ཆོག་
བྱས། །ཞེས་གསལ་བ་ལྟར་ས་ཆོག་ཀྱང་མདོར་བསྡུས་བྱས། དཔྱད་པས་བརྟག་པ་སྔོན་སོང་
ནས། བརྐོས་པའི་བརྟག་པ་པུས་མོ་ནུབ་ཙམ་དོང་བྲུས་ཏེ། ས་དེ་དོང་ནང་བླར་དགང་
བས། ས་ལྷག་བྱུང་བས་ལེགས་མཚན་དུ་ངོས་ཟིན། སླར་ཡང་ཕྲུ་ཕྱེད་བརྐོས་ནང་འཐས་པར་
བཅག དེའི་ནང་ཆུས་བཀང་། གོམ་བརྒྱའི་སར་སོང་སྟེ་འོང་བལྟས་ཆུ་དེ་ཉིད་མ་ཕྲི་ཁེངས་བྱུང་
ཤིན་ཏུ་བཟང་ཞེས་པའང་བྱུང་སོང་། ལྡེབ་ ནང་ས་སྦྱང་བའི་སྐོར་ལ་ས་བདག་ལྟོ་ཕྱེའི་
ཐིག་ང་རང་ནས་མཐོང་བརྒྱུད་ལག་ལེན་དེབ་ནང་གསལ་བཀོད་ཇི་བཞིན་རྒྱབ་སྟེ། ལོ་འཁོར་ཟླ་
བ་ ལོ་ཞག་ དང་མཚུངས་པའི་རེ་མིག་ དོད་ཐོག་ལྟོ་ཕྱེའི་གཟུགས་བྲིས་ཏེ་ས་དམིགས་
དངོས་གྲུབ་བླངས་པའི་གནས་སྟ་ཟུར་གཡོན་ཕྱོགས་ས་དམིགས་གྲུ་བཞི་བསྐོས་ཚུལ་རྒྱབ་སྤྲོད་
སོགས་ལག་ལེན་བཞིན་བརྐོས་ཏེ་སྐྱོན་བསལ། བརྐོས་ཤུལ་སྨན་སྣ་རིན་ཆེན་འབྲུ་ཟས་དར་
སོགས་ཀྱིས་གཏེར་བཅུག ས་ཆོག་རྒྱས་པར་མ་བྱུང་ནའང་། བླ་ན་མེད་པའམ། མཆོག་ཏུ་
གྱུར་པ་རྟེན་འབྲེལ་སྟོང་ཉིད་སོགས་ཀྱིས་སྦྱང་གསུང་པ་བཞིན། ཤེར་རྙིང་མདོ་དང་རྟེན་འབྲེལ་
སྙིང་པོའི་གཟུངས་བཟླས་གནས་ལུགས་སྟོང་པ་ཉིད་ཀྱི་དོན་བསྒོམ་པས་ཆོག་པར་བཤད་པ་བཞིན་
ཆ་ཚང་བྱས། ལྡེབ་ ན ང་གཙུག་ལག་བཞེངས་པའི་ཕན་ཡོན་ངེས་པའི་སྒོ་ནས། ལྡེབ་ ནང་
༦༧
གསལ་ཚད་འདུལ་བ་ལུང་ལས། སྐྱེས་བུ་ཚད་དང་ལྡན་པ་ཕྲུ་ཕྱེད་དེ། བདེ་བར་གཤེགས་པ་

སངས་རྒྱས་ཀྱི་མཐོ་གང་སྟེ་ནང་རོལ་ནས་དཀྱུས་སུ་སངས་རྒྱས་ཀྱི་མཐོ་ དང་ཞེང་དུ ་ཞེས་
གསུངས་ཀྱང་དགེ་འདུན་འདུ་བའི་འབོར་ཚད་དང་བསྟུན་པས་བློས་དཔྱད་རུང་བ་མཁས་པ་དག་
བཞེད་པས། འདུ་ཁང་ལ་དཀྱུས་སུ་ཕུ་ཀྲུ་ བྱས་ན་ཡར་མར་གཉིས་བརྩིས་ན་ཕུ་ཀྲུ་ སངས་
རྒྱས་ཀྱིས་དཔེ་བྱད་ གྲངས། ཞིང་དུ་ཕུ་ཀྲུ་ སངས་རྒྱས་ཀྱི་མཚན་བཟང་གི་གྲངས། མཐོ་
དམན་སྟོང་ཉིད་ མཚོན་བྱེད་ཕུ་ཀྲུ་ ཡིན་ཞེས་འཆར་གཞི་བཀོད་ཀྱང་བཟོ་བོ་མི་སི་ཏི་རི་མང་
ཞིང་། གཙོ་བོ་མིག་ཞན་པ་བཅས་འདུ་ཁང་དཀྱུས་ལ་ས་ཐིག་ལས་འཕར་ཏེ་ཕུ་ཀྲུ་ ཞེང་ལ་
འཕར་ཏེ་ཕུ་ཀྲུ་ མཐོ་དམན་ལ་ཕུ་ཀྲུ་ ཡོད་དེ། རྗེས་སུ་ས་གཞི་བདེ་བཀོད་སི་མིན་ཊི་ཞལ་བ་
རྒྱབ་པ་སོགས་ཀྱིས་ཁེངས་ཏེ་ཕུ་ཀྲུ་ མ་ཟིན་ཙམ་ཡོད། དབྱིབས་འདུལ་བ་ལས་གཙུག་ལག་
དབྱིབས་གྲུ་བཞི་པ་བྱ་ཞིང་གསུངས་པ་ལྟར་དང་། ངོས་གསུམ་ལ་ཁྱམས་བརྟགས་པ་སྤྲོ་ནའང་
བྱ་ཞིང་གསུངས་པ་ནང་དུ་མེད་ཀྱང་རྗེས་སུ་ཕྱི་ནས་ཤག་སྐོར་ཁྱམས་རྒྱག་ཐུབ་རེ། ལྡེབ་ ནང་
འདུལ་བ་དང་རྒྱུད་སྡེའི་གཞལ་ཡས་ཁང་གི་བཀོད་པ་འགལ་མེད་ལག་ལེན་བསྟར། མདུན་དུ་སྒོ་
ཁང་དང་ཞེས་པས་འདུ་ཁང་གི་མདོར་སྒོ་འཕྱོར་ཞེང་དུ་ཕུ་ཀྲུ་ ཙམ་དང་། དཀྱུས་སུ་ཕུ་ཀྲུ་
ཙམ་ཡོད། སྦུག་ངོ་དབུས་སུ་སྟོན་པ་བཞུགས་པའི་དྲི་གཙང་ཁང་བྱ་ཞེས་པའི་དོན། འདུ་
ཁང་ལས་ཕུ་ཀྲུ་ ཙམ་གྱིས་མཐོ་བའི་མཆོད་ཁང་ལྡིང་ཆ་ཅན་ཞེང་དུ་ཕུ་ཀྲུ་ ཙམ་དང་། དཀྱུས་
སུ་ཕུ་ཀྲུ་ ཙམ་ཡོད། མཐའ་སྐོར་རྩིག་རྨང་ཚང་མར་ས་གཞི་ལ་དོང་མི་ཚད་ཙམ་བྲུས་ཏེ་རྡོ་སྡུག་
དང༌། སི་མན་ཀྲིའི་རྩིག་པ་ལྕགས་བཅས་བསྲ་བརྟན་ཕུག་ཕེར་བཟོས། རྩིག་རྨང་གི་སྟེང་རྩིག་
ཆེན་ཚང་མའི་ཕྱོགས་བཞི་མཚམས་བརྒྱད་དུ། ནེ་པལ་ཡུལ་ལྗོངས་མཚོན་འཛམ་གླིང་རྒུད་པ་
སེལ་བའི་བཀྲ་ཤིས་རྟགས་བརྒྱད་ཀྱི་གཏེར་བུམ་ཚད་ལྡན་མང་པོ་སྒྲུབ་ཏེ་བཞག་ཡོད། གཙུག་
ལག་གི་ནང་ཀ་བ་བཞི་པོ་དབྱིན་ཇི་ནེ་ཡར་མཁས་པས་བཀོད་པ་བཞིན་རྩིག་རྨང་ས་དོང་བྲུས་ཏེ་སི་

48
མན་ཀྲིའི་རྩིག་པ་གྲུ་བཞི་རྒྱ་ཆེན་པོ་དང་རིམ་པས་ཆུང་དུ་བཏང་ནས་རྩེ་བར་ལྕགས་སུཀྲི་ བྱས་
པ་མང་པོ་ཐལ་བཏང་དང་། མཐའ་ནས་སྒོར་མོ་རིམ་བརྩེགས་ཕྱི་ནས་སྒྲོམ་བཟོས། དེའི་ནང་རྡོ་
སྡུག་དང་སི་མན་ཀྲི་བརྒྱང་ཏེ་ཕུག་ཕེར་བཟོས། ཀ་བའི་མགོར་པད་སྒོར་དང་བྲེ་ཆུང་དེ་སྟེང་གཞུ་
རིང་གཞུ་ཐུང་དང་གཞུ་རིང་ལ་རྒྱལ་སྲིད་སྣ་བདུན་མཚོན་པའི་རི་མོ་འབུར་བཀོད་དེ་སྟེང་ལྕགས་
དང་སི་མན་ཀྲིའི་བྷིལ་ཐལ་གདུང་བཏང་། ཀ་གདུང་གི་སྒྲོམ་བཙུག་དུས་སོ་སོ་ནང་བྱིན་རྟེན་དང་
སྐུ་འདྲ་སོགས་བོད་དུ་སྒམ་རྫས་ཞེས་ཕུལ་སྲོལ་ལྟར་ཕངས་མེད་ཕུལ། གདུང་མ་ལ་རང་གྲུབ་ཀྱི་
ཚུལ་དུ་གསེར་རམ་ཀླུ་ཐིག་པདྨ་ཆོས་བརྩེགས་བཅས་བོད་དུ་ཤིང་བཟང་བབས་བརྐྱང་བསྐུམ་སྤྲེལ་
གདོང་ཡོད་མོད་དེ། སྒོ་ཆེན་དང་། སྒེའུ་ཁུང་སོ་སོར་སི་མན་ཀྲིས་བབས་བརྐྱང་བསྐུམ་མཚོན་
ཙམ་ལས་གདུང་མའི་སྟེང་ཡུལ་དུས་ཤིང་ཆ་སོགས་ཀྱིས་གྲབ་མ་བདེ་བས་བཞག ཀ་གདུང་བོད་
དང་གློ་བོ་ཁུལ་དགོན་རྙིང་གི་བཀོད་པ་ཐོན་ཙམ་བྱུང་ཡོད། འདུ་ཁང་གི་གཡས་གཡོན་དུ་མགོན་
ཁང་དང་ལྷ་ཁང་། གཙུག་ལག་སྟེང་སྤོང་བ་བསམ་གཏན་པའི་སྒོམ་ཁང་སྒོ་འཕྱོར་སྟེང་། ཤྲཱི་
མ་ཧཱ་རཱ་ཛ་སོགས་མི་ཆེན་དང་བླ་ཆེན་བཞུགས་འོས་གཟིམ་ཆུང་མདོ་སྦུག་གསུམ། གཙུག་ལག་
གི་ཕྱིར་གཡས་ཕྱོགས་དགེ་འདུན་སྤྱིའི་རུང་ཁང་༼ཐབ་ཚང་༽ལག་མཛོད། སྒོ་འཕྱོར་ས་
བབས་ཀྱི་ཀ་བ་ ཟུར་བརྒྱད་རྒྱན་གང་ཐོན་བྱུང་ཡོད། གཙུག་ལག་གི་ཕྱི་བརྩིགས་ཕུ་ཀྲུ་ མན་
ཚོན་སེར་པོ། དེ་སྟེང་མགུལ་དཀར། དེ་སྟེང་སྤེན་བརྫུས་ཉིས་བརྩེགས་སོ་སོར་སྐར་མ་འབུར་
བརྐོས་ཁོར་མོར་ཡོད། ས་བཅད་༦༽པ། ཨར་སྟོན་སྐོར། སྔ་རྟིང་མི་སི་ཏི་རི་བརྩིགས་པ་སི་
མན་ཀྲི་ཤིང་བཅས་བཟོས་མི་ ནས་ སྐོར་དང་། ཀུ་ལི་སྔ་རྟིང་ སྐོར་ལ་དུས་ཐོག་གླ་ཆ་
༡༥ ༣༠
དང་། ཡུལ་སྲོལ་མ་ཉམས་པས་འགོ་འཛུགས་སྒོ་དང་ཐོག་འགེབས་ཀྱི་དུས་སུ་ཁ་ཟས་དང་
གནང་སྦྱིན་སྤྱད། ལྡེབ་བྲིས་སྐབས་ལྷ་བྲིས་རྒན་བཞོན་རྣམས་དང་། རྟེན་གཙོ་བཞེངས་སྐབས་

བཞེངས་མི་ཚང་མ་བོད་མིར་སོང་དབུ་ལས་ཚང་མར་དར་དང་གནང་སྦྱིན་སོགས་བོད་སྲོལ་དང་
མཐུན་པའི་འབུལ་སྟོན་བྱས། ས་བཅད་༧༽པ། སྐུ་བརྙན་བྲིས་འབུར་སྐོར། རྟེན་གཙོ་གསེར་
ཟངས་ལས་གྲུབ་པའི་སྟོན་པ་མཐོང་གྲོལ་ཆེན་མོ་ཕུ་ཀྲུ་ ལྷག་ཙམ་རྒྱུ་འགྲོན་ལ་མ་འཛེམས་པར་ཚ་
གསེར་སོགས་སྤུས་ལྡན། རིང་བསྲེལ་རྣམ་བཞིའི་གཟུངས་གཞུག་དཀར་ཆག་ཟུར་ཡོད་ལྟར་
ཁྱད་པར་འཕགས་པ་ཡོད། རྟེན་གཙོའི་གཡོན་དུ་ཉན་ཐོས་ བཞེངས་འཆར། མཆོད་ཁང་ནང་
ལོག་བྲིས་འཇམ་དབྱངས་ཕྱག་རྡོར་སྤྱན་རས་གཟིགས་སའི་སྙིང་པོ་སྒྲིབ་པ་རྣམ་སེལ། ནམ་
མཁའི་སྙིང་པོ། བྱམས་པ། ཀུན་བཟང་བཅས་ཉེ་བའི་སྲས་ཆེན་བརྒྱད་བཞེངས་ཏེ་འདུད་པའི་
ཚུལ་སྟེང་སོགས་གཡས་གཡོན་དུ་བདེ་ཆེན་ཞིང་བཀོད། མི་འཁྲུགས་པ་རྡོར་སེམས། གྲིབ་
སེལ་རྣམ་འཇོམས། ནད་སེལ་ལོ་གྱོན་མ་རྟ་མགྲིན་གསང་སྒྲུབ། ཕྱག་རྡོར་སོགས། གཙུག་
ལག་གི་གཡས་གཡོན་དུ་ལོག་བྲིས། བདག་ཅག་གི་སྟོན་པའི་མཛད་པ་བཅུ་གཉིས་ཆ་ལག་ལྷ་
བབས་ཆོ་འཕྲུལ་བསྟན་པ་སོགས་དང་། གཡོན་ཕྱོགས་ཐུབ་དབང་གནས་བརྟན་བཅུ་དྲུག་བཅས་
དང་། གཡས་ཕྱོགས་མཛོད་བཅུའི་ཟུར་དུ་སྒྲོལ་མ། གཤམ་ནས་ཡར་ཕྱོགས་པས། སྟེང་དུ་ཀླུ་
ཐོགས། བིརླ་པ་ཨ་ཏི་ཤ ས་དགེ་བཀའ་རྙིང་གི་ཤིང་རྟ་བླ་ཆེན་རྣམ་པ། རྒྱུད་སྡེ་བཞི་ཡི་ཡི་
དམ་ཁ་ཤས། སྒོའི་གཡས་གཡོན་དུ་སྲུང་མ་ཆེ་བརྗིད་ཁག་དང་། སྲུང་མའི་ཟུར་གཡས་
གཡོན་དུ་བཞེངས་པ་པོ་བྲི་སྲོལ་ལྟར། བླ་མ་དང་ཆོས་རྒྱལ་རྣམ་པ། སྒོ་ཆེན་སྟེང་རིགས་
གསུམ་མགོན་པོ་བཅས་དང་། ཁྱམས་སོགས་སུ་མཛད་བརྒྱ། འདུལ་བ་ནས་བཤད་པའི་འཚོ་
གོས་མཐུན་པའི་ཡོ་བྱད་རྣམས་དང་། ཟད་པར་ཟིལ་གནོན། ཞི་གནས་ཀྱི་དཔེ་རིས་ཁམས་
གསུམ་གྱི་བཀོད་པ་སོགས་ས་ཆ་རྒྱ་ཆེ་མེད་པས་བཏང་སྙོམས་སུ་བཞག ལྡེབ་ ཡིག་ཕྲེང་ པ་
ནས་ལྡེབ་ བར་དེབ་ནང་ཇི་ལྟར་གསལ་བ་ནང་བཞིན། སྒོ་འཕྱོར་དུ་སྲིད་པའི་འཁོར་ལོ་ཆ་ལྔ་པ་

9
ཡོངས་རྫོགས་དང་རྒྱལ་ཆེན་སྡེ་བཞི། ཆེ་བརྗིད་རྣམ་འགྱུར་ཅན་སོ་སོའི་འཁོར་དང་བཅས་པ་
ཡང་བྲིས་ཡོད། བྱུང་སོང་དཀར་ཆག་དང་། ཀུན་བཟང་འཁོར་ལོ་སོགས་རྗེས་སུ་བྲི་འཆར་རྟེན་
གཙོའི་ཡང་སྟེང་དབུ་རྩེར་གསེར་ཟངས་ཀྱི་གན་ཇི་ར་ཕུ་ཀྲུ་ 
སྐོར་ཡོད་པ་བཅས་བསྟན་འཛིན་མཁོ་
དེབ་ནང་བཞིན་བཞེངས། ས་བཅད་༡༠༽པ་ཆོས་ཀྱི་དུས་སྟོན་རབ་གནས་དཔལ་ས་སྐྱའི་བདག་
ཁྲི་རིན་པོ་ཆེས་གཙོས་བླ་མ་ཚད་ལྡན་མང་པོས་རབ་གནས་དང་སྲིད་ཞིའི་འདྲེན་པ་ཚོར་སྦྱིན་
འབེབས་སྙན་གསན་ཞུས་པ་དང་། ནེ་གཞུང་གི་ས་གནས་སྐུ་ཚབ་བཅས་མི་སྟོང་ཕྲག་གི་རྟེན་
འབྱུང་སྒོ་འབྱེད་ཕུན་སུམ་ཚོགས་པ་བཅས་ཐོག་མཐའ་བར་གསུམ་ཚང་མ་བསྟན་འཛིན་མཁོ་དེབ་
གཞིར་བཟུང་བ་ཤ་སྟག་ཡིན། ཅེས་ཨ་རི་ལོ་ཙཱ་བ་ངག་དབང་སྐལ་ལྡན་ལགས་ཟུང་ནས་བསྟན་
འཛིན་མཁོ་དེབ་དབྱིན་ཡིག་ཏུ་བསྒྱུར་ཏེ་ཐ་ལན་ཌ་སྦེང་ཀོག་ཏུ་དཔར་འདེབས་གནང་ཁར། ལུམ་
བི་ནི་དགོན་པ་གསར་བཞེངས་བསྟན་འཛིན་མཁོ་དེབ་དང་མཐུན་ཚུལ་མདོར་བསྡུས་འཕྲལ་དུ་བྲིས་
ཤིག་ཅེས་བསྐུལ་ངོར། བསྟན་འཛིན་མཁོ་དེབ་བརྩམ་པ་པོ། བཅོ་བརྒྱད་ཁྲི་མིང་སུ་བྷ་ཥི་ཏས་
མྱུར་བར་བྲིས་ཏེ་ཕུལ་བ་ཕབས་བསྒྱུར་གནང་སྟེ་མ་དཔེ་འདི་མ་གཏོགས་མེད་པས་གཅེས་སྤྲས་
གནང་བར་མཁྱེན། བལ་ཡུལ་མཆོད་རྟེན་ནས་ལུམ་བི་ནི་དྷརྨ་སྭ་མི་རཱ་ཛ་བྷི་ཧ་ར་བཞེངས་པ་པོ་
སུ་བྷ་ཥི་ཏས་བྲིས་ཏེ། བོད་ཟླ་ ཕྱི་ཟླ་ ཚེས་ བཟང་པོར། །
༄༅། །རིན་ཆེན་རྒྱ་མཚོ་ལགས་ནས་ལམ་འབྲས་བླ་བརྒྱུད་བཞེངས་སྐབས་ཁ་བསྐོང་དུ་༡༩༨༡ལོར་བཅོ་བརྒྱད་ཁྲི་ཆེན་ནས་
བཀོད་པའོ།། བླ་བརྒྱུད་ཞེ་གཉིས་པ། ༼༤༢༽
༡༽འཇམ་དབྱངས་དོན་ཡོད་རྒྱལ་མཚན། ཕྱག་གཡས་ཆོས་འཆད་གཡོན་མཉམ་གཞག་སྟེང་
འཁོར་ལོ། ལས་ཞྭ་ལས་གོས། ༢༽འདྲེན་མཆོག་མཆོག་ལེགས་རྡོ་རྗེ། ཕྱག་གཉིས་རྡོར་

51
དྲིལ། དབུ་ཞྭ་དམར་ཟླུམ་སྐུ་བེར་ཅན། ༣༽ཁྲི་ཆེན་ངག་དབང་ཀུན་མཁྱེན། གཙོ་བོ། ཕྱག་
གཡས་ཆོས་འཆད་གཡོན་མཉམ་གཞག དབུ་ཞྭ་ས་ཞུ། སྐུ་བེར་ཡོད་པ། ༤༽མཁྱེན་རབ་
བསྟན་འཛིན་བཟང་པོ། ཕྱག་གཉིས་མཉམ་གཞག དབུ་ཞྭ་དམར་ཟླུམ། སྐུ་བེར། ༥༽ལྕེ་
བཙུན་བསྟན་འཛིན་ལྷུན་གྲུབ། སྐུ་མདོག་ཤ་དམར། ཕྱག་གཡས་སྡིགས་མཛུབ། གཡོན་
མཉམ་གཞག་སྟེང་བུམ་པ། དབུ་ཞྭ་དམར་ཟླུམ་སྐུ་བེར།།
བླ་བརྒྱུད་ཞེ་གསུམ་པ། ༼༤༣༽
༡༽མཁྱེན་རབ་ཆོས་རྗེ། ཕྱག་གཡས་པད་དཀར། གཡོན་མཉམ་གཞག དབུ་ཞྭ་དམར་ཟླུམ་
སྐུ་བེར་ཅན། ༢༽ཀུན་མཁྱེན་ཤཱཀྱ་དོན་གྲུབ། པཎ་གྲུབ་ལྟ་བུ། ༣༽ངག་དབང་བློ་གསལ་
ཕུན་ཚོགས། གཙོ་བོ། ཕྱག་གཡས་ཆོས་འཆད། གཡོན་མཉམ་གཞག་སྟེང་བདུད་རྩིའི་གང་
བའི་ཐོད་པ། སྐུ་བེར། ༤༽སྟོང་ར་ཆོས་རྗེ་ཀུན་དགའ་དོན་གྲུབ། ཕྱག་གཡས་ཆོས་
འཆད། གཡོན་མཉམ་གཞག དབུ་ཞྭ་དམར་ཟླུམ་སྐུ་བེར། ཆོས་གོས་བཅས། ༥༽ཤེའུ་ལོ་
ཙཱ་བ་ཀུན་དགའ་ཆོས་གྲགས། ལོ་ཙཱ། ཕྱག་ལ་སབ་ཞོང་ཡོད་པ་པཎྜི་ཏའི་ཆ་བྱས།།
བླ་བརྒྱུད་ཞེ་བཞི་པ་ནི། ༼༤༤༽
༡༽ངག་དབང་མཁྱེན་རྩེ་རབ་བརྟན། ཕྱག་གཡས་སྐྱབས་སྦྱིན། གཡོན་མཉམ་གཞག་དབུ་ཞྭ་
ས་ཞུ། སྐུ་བེར་ཅན། ༢༽རྩེ་གདོང་བསྟན་འཛིན་ལྷུན་གྲུབ། ཕྱག་གཉིས་མཉམ་གཞག དབུ་
ཞྭ་དམར་ཟླུམ་སྐུ་བེར་ཅན། ༣༽རྩེ་སྤྲུལ་ཕྱོགས་ལས་རྣམ་རྒྱལ། གཙོ་བོ། ཕྱག་གཡས་རྡོ་
རྗེ། གཡོན་ཐོད་པ། དབུ་ཞྭ་ས་ཞུ། སྐུ་བེར་ཅན། ༤༽དགའ་ཆེན་ཁྱབ་བདག་རྙིང་
པོ། ཕྱག་གཡས་མཆོག་སྦྱིན། གཡོན་མཉམ་གཞག དབུ་ཞྭ་དམར་ཟླུམ་སྐུ་བེར་
་ཅན། ༥༽གཟིམ་འོག་བསྟན་འཛིན་འཕྲིན་ལས། ཕྱག་གཡས་ཆོས་འཆད། གཡོན་མཉམ་

62
གཞག དབུ་ཞྭ་དམར་ཟླུམ་སྐུ་བེར།།
བླ་བརྒྱུད་ཞེ་ལྔ་པ། ༼༤༥༽
༡༽བསྟན་པའི་དབང་ཕྱུག་འགྱུར་མེད་མཆོག་གྲུབ། ཕྱག་གཉིས་པད་སྟེང་གླེགས་བམ་
དང༌། རལ་གྲི་ས་ཞུ། སྐུ་བེར། ༢༽སྐྱབས་མགོན་རྡོ་རྗེ་རིན་ཆེན། སྔགས་འཆང་། ཕྱག་
གཡས་མཆོག་སྦྱིན། གཡོན་སྡིགས་མཛུབ་ཐུགས་དཀར་མཛད་པ། ༣༽ལྕེ་བཙུན་བསྟན་
འཛིན་སྙན་གྲགས། གཙོ་བོ། ཕྱག་གཡས་པུས་སྟེང་སྡིགས་མཛུབ་ཀྱི་རྡོ་རྗེ་འཛིན་པ། གཡོན་
དྲིལ་བུ་སྐུར་བསྟེན་པ། དབུ་ཞྭ་ས་ཞུ། སྐུ་བེར་ཅན། ༤༽རབ་དཀར་གྲུབ་དབང་བསྟན་འཛིན་
ཤེས་རབ། ཕྱག་གཡས་མཆོག་སྦྱིན། གཡོན་མཉམ་གཞག་སྟེང་ཚེ་བུམ། མཚམས་སྐྲ་
དང༌། ཞལ་རྒྱན་དཀར་པོ། སྐུ་བེར་ཅན། ༥༽ཡོངས་འཛིན་གུ་ཎ། ཕྱག་གཉིས་མཉམ་
གཞག དབུ་ཞྭ་དམར་ཟླུམ། སྐུ་བེར་ཅན།།
བླ་བརྒྱུད་ཞེ་དྲུག་པ་ནི། ༼༤༽
༡༽རྗེ་བཙུན་པདྨ་འཕྲིན་ལས། ཕྱག་གཡས་ཆོས་འཆད། གཡོན་མཉམ་གཞག ༢༽ཡོངས་
འཛིན་ཀླུའི་དབང་པོ། ཕྱག་གཡས་ཆོས་འཆད། མཉམ་གཞག་དབུ་སྐྲ་དཀར་པོ། ༣༽ལྕེ་
བཙུན་རིན་ཆེན་མཁྱེན་བརྩེ་དབང་པོ། གཙོ་བོ། ཕྱག་གཡས་ཆོས་འཆད། གཡོན་མཉམ་
གཞག་སྟེང་འཁོར་ལོ། དབུ་ཞྭ་ས་ཞུ། སྐུ་བེར་ཅན། ༤༽འཁོན་སྟོན་འཇམ་དབྱངས་ཐུབ་
བསྟན་བཟང་པོ། ཕྱག་གཡས་ཆོས་འཆད་པད་སྟེང་གླེགས་རལ། དབུ་ཞྭ་ས་ཞུ། སྐུ་
བེར། ༥༽སྡེ་གཞུང་ཨ་འཇམ། ཕྱག་གཡས་མཉམ་གཞག པཎ་ཞྭ་རྣ་རིང་དམར་པོ་སྐུ་བེར་
ཅན།།
བླ་བརྒྱུད་ཞེ་བདུན་པ། ༼༤༧༽

53
༡༽ཡོངས་འཛིན་སྙན་གྲགས་ཐར་པ། ཕྱག་གཡས་ཆོས་འཆད། གཡོན་མཉམ་གཞག དབུ་
ཞྭ་མེད་པ་སྐུ་བེར་ཅན། ༢༽བི་རི་མཚམས་རྒན་བཀྲ་ཤིས་ཆོས་འཕེལ། ཕྱག་མཉམ་
གཞག གནས་བརྟན་མ་ཕམ་པ་ལྟ་བུ། ༣༽གཟིམ་འོག་ངག་དབང་ཀུན་དགའ་བསྟན་
འཛིན། གཙོ་བོ། ཕྱག་གཉིས་ཆོས་འཁོར་ཕྱག་རྒྱ་གཡས་གཡོན་པདྨའི་སྟེང་འཁོར་ལོ་སྤྱི་
བླུག དབུ་ཞྭ་ས་ཞུ། སྐུ་བེར་ཡོད་པ། ༤༽རྫོངས་ཤར་སངས་རྒྱས་ལྷུན་གྲུབ། ཕྱག་གཉིས་
མཉམ་གཞག་སྟེང་ལྷུང་བཟེད། སྐུ་བེར། ༥༽མཚམས་ཁང་ཤེས་རབ་ཆོས་འཕེལ། ཕྱག་
གཉིས་མཉམ་གཞག དབུ་ཀླད་དམར། སྐུ་བེར་ཅན།།
བླ་བརྒྱུད་ཞེ་བརྒྱད་པ། ༼༤༨༽
༡༽སྒྲོལ་ཕོ་ཀུན་དགའ་རྒྱལ་མཚན། སྔགས་འཆང་། ཕྱག་གཡས་ཕུར་པ་ལྡེང་པ།： ༢༽བླ་
མ་ངག་དབང་བློ་གྲོས་རིན་ཆེན། ཕྱག་གཡས་ཆོས་འཆད། གཡོན་མཉམ་གཞག་སྟེང་གླེགས་
བམ། དབུ་ཞྭ་སྡེ་སྣོད་གསུམ་ཞུ། སྐུ་བེར་ཅན། ༣༽ལྕེ་བཙུན་བཅོ་བརྒྱད་ཁྲི་ཆེན་ལེགས་
བཤད་རྒྱ་མཚོ། གཙོ་བོ། ཕྱག་གཡས་ཆོས་འཆད་པདྨའི་སྟེང་སྤོ་ཏི་རལ་གྲི་ཡོད་པ། ཕྱག་
གཡོན་མཉམ་གཞག་སྟེང་ཚེ་བུམ། དབུ་ཞྭ་ས་ཞུ། སྐུ་བེར་ཡོད་པ། ༤༽ཡོངས་འཛིན་ཀུན་
དགའ་ཆོས་འཕེལ། ཕྱག་གཡས་ཆོས་འཆད། གཡོན་བགྲང་འཕྲེང་། སྐུ་བེར་
ཅན། ༥༽རྫོང་ནུབ་རིན་ཆེན་དཔལ་མགོན། མཚམས་སྐྲ་ཞལ་རྒྱན་དཀར་པོ། ཕྱག་གཉིས་
མཉམ་གཞག་སྟེང་ཐོད་པ། སྐུ་བེར།། ད་ལྟ་སྐུ་ཐང་རྣམས་གོང་མ་ཁྲི་འཛིན་ལགས་སུ་ཡོད་དགོས།

54
༄༅། །འཕན་པོ་ནཱ་ལེནྡྲའི་ལོ་རྒྱུས་བསྡུས་པ་ངོ་མཚར་གཏམ་གྱི་སྙིང་པོ།།
ཚུལ་ཁྲིམས་རྒྱལ་མཚན།
མི་ཕམ་མགོན་པོའི་མཁྱེན་བརྩེ་ནུས་པའི་དངོས། །གངས་ཅན་མཁས་པའི་རྒྱན་དུ་ཡོངས་ཤར་
བ། །ཤཱཀྱའི་བསྟན་པའི་རྒྱལ་མཚན་འཛིན་པའི་དཔལ། །རོང་སྟོན་སྨྲ་བའི་སེང་གེའི་ཞབས་ལ་
འདུད། །ཀུན་མཁྱེན་གང་གི་རིང་ལུགས་འཁྲུལ་མེད་མཆོག །མི་ཉམས་འཛིན་སྐྱོང་སྤེལ་བའི་
ཕྲིན་ལས་ཅན། ། གདན་རབས་མཁས་གྲུབ་རིམ་པར་བྱོན་རྣམས་ཀྱི། །རྣམ་ཐར་བཀའ་དྲིན་དྲན་
བཞིན་དད་ཕྱག་འཚལ། །མདོ་སྔགས་རིག་གནས་བསྟན་པའི་རྒྱུན། །བཤད་སྒྲུབ་དོན་གྱི་མཛད་
བཟང་ལ། །དབང་འབྱོར་ཆོས་གྲྭ་ཆེན་པོ་འདིའི། །ངོ་མཚར་ལོ་རྒྱུས་མདོ་ཙམ་གླེང་། །བོད་
ཡུལ་ནཱ་ལེནྡྲའི་དགོན་པ་ནི་དབུས་ཕྱོགས་འདིར་ས་སྐྱའི་ཆོས་ལུགས་ཀྱི་གྲྭ་ས་ཆེ་ཤོས་ཡིན། ལྷ་
སའི་བྱང་ཕྱོགས་འཕན་པོ་སྒོ་ལའི་ནུབ་བརྒྱུད་གོལ་མ་ལུང་དུ་ཆགས་ཡོད། རབ་འབྱུང་བདུན་
པའི་ཤིང་མོ་ཡོས་ཀྱི་ལོ་༼༡༤༣༥༽ལ་མཁར་རྩེ་བས་དགོན་གནས་ཀྱི་ས་གཞི་ཕུལ་ཏེ་ཀུན་མཁྱེན་
རོང་སྟོན་ཆེན་པོས་ཕྱག་བཏབ། དེ་ཡང་གནས་ཀྱི་ཁྱད་པར་སྤོར་ཐང་གཙུག་ལག་གི་ས་དཔྱད་
ལྟར་གནམ་ས་བར་གསུམ་དུ་མ་བཅོས་ལྷན་སྐྱེས་ཀྱི་ས་བཀྲ་ཕུན་སུམ་ཚོགས་པ། དབེན་ཞིང་
ཉམས་དགའ་ལ་བསིལ་དྲོད་སྙོམས་པ་སོགས་ཀློག་སྤོང་ཐོས་བསམ་པ་ལ་འོས་པའི་དྲང་སྲོང་གི་
གནས་ཀྱི་ཡོན་ཏན་མཐའ་དག་རང་ཆས་སུ་མངའ་བ་དེར། ཐོག་མར་ཐུགས་སྲས་ཀུན་མཁྱེན་
བཀྲ་ཤིས་རྣམ་རྒྱལ་དང་ལྷན་དུ་ད་ལྟའི་དགོན་མལ་དུ་ཞབས་ཀྱིས་བཅགས་ནས་ས་གཞི་བྱིན་གྱིས་
རླབས། དབུས་སུ་ས་དམིགས་འབུར་པོ་དུང་དཀར་གཡས་འཁྱིལ་གྱི་དབྱིབས་འདྲ་བའི་འཁྱིལ་
གྱི་ཐད་དུ་ཕྱག་འཁར་བཙུགས་ཏེ་འདི་ན་ཆོས་ཁྲི་བྱེད་གསུངས། དེའི་ཚེ་ལུང་པའི་ཕུ་ན་རྒྱུན་དུ་
ཡོད་པའི་སྒོམ་ཆེན་པ་རྡོ་རྗེ་བཀྲ་ཤིས་བྱ་བ་ཞིག་གིས་འབྲུ་སྣ་དང་། རིན་ཆེན་སྣ་ཚོགས་བསྲེས་པ་

55
སྡེར་མ་གང་ཕུལ་ནས་ན་ནིང་ཁོ་བོའི་རྨི་ལམ་ན་ལུང་པ་འདི་ཐམས་ཅད་མེ་ཏོག་གིས་གང་བ་རྨིས་
མདང་སུམ་གྱི་རྨི་ལམ་ན། ད་ལྟ་ཕྱག་འཁར་བཙུགས་པའི་ཐད་འདི་ན། བྱ་རྒོད་ཕུང་པོའི་རི་
ཡིན་ཟེར་བའི་ཆོས་ཁྲི་ཅིག་འདུག དེ་ལ་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་
མང་པོས་མེ་ཏོག་འཐོར་བ་རྨིས་ལགས་ཞུས་པས། ཁྱེད་ཀྱི་མིང་ལ་ཅི་ཟེར་གསུངས་པས་རྡོ་རྗེ་
བཀྲ་ཤིས་ཟེར་བ་ལགས་ཞུས་པས། རྟེན་འབྲེལ་བཟང་ཞེས་གསུངས། འབྲུ་དང་རིན་ཆེན་
རྣམས་ཕྱོགས་བཅུར་གཏོར་ནས། བཀྲ་ཤིས་བར་གྱུར་ཅིག་གསུངས། ཡང་རྒན་པོ་ཞིག་གིས་
ཇ་སྡེར་མ་གང་དང་ཞོ་རྫ་མ་གང་ཕུལ་ནས་བྱིན་རླབས་ཞུས་ཁྱོད་ཀྱི་མིང་ལ་ཅི་ཟེར་
གསུངས། ཐར་པ་ཟེར་བ་ལགས་ཞུས་པས། རྟེན་འབྲེལ་བཟང་གསུངས་ནས་ཇ་དང་ཞོ་བསྲེས་
ཕྱོགས་བཅུར་གཏོར་བར་མཛད་བཀྲ་ཤིས་པར་གྱུར་ཅིག་གསུངས། རྟེན་འབྲེལ་ཐམས་ཅད་རང་
འགྲིག་ཏུ་སོང་། གཙུག་ལག་ཁང་དང་བླ་བྲང་གི་ཐིག་བཏབ་དགོན་པའི་མིང་ནི་ནཱ་ལེནྡྲའོ་ཞེས་
གསུངས། སྔར་གྱི་ཞོ་དེས་གར་ཁྱབ་ཏུ་དགོན་པས་ཁྱབ་པར་གྲགས་ཏེ། ཀུན་མཁྱེན་ཉིད་ཞལ་
བཞུགས་དུས་སོགས་ལ་ཚོགས་ཆེན་དང་། མཐོང་སྨོན་གྲྭ་ཚང་། དུས་མཆོད་གྲྭ་ཚང་། ཚེས་
བརྒྱད་གྲྭ་ཚང་། ཚེས་བཞི་གྲྭ་ཚང་སྟེ་གྲྭ་ཚང་བཞི། ཁང་ཚན་མི་ཚན་བཞི་བཅུ་ཞེ་ལྔ་བྱུང་བ་ལ་
དགེ་འདུན་སྟོང་རྭ་ཅན་བྱུང་བ་ཡིན་ཏེ་རྣམ་ཐར་རྒྱས་པ་ལས། དགོན་པ་བཏབ་མ་ཐག་ཏུ་དགེ་
འདུན་སྟོང་ཕྲག་ཕྱེད་དང་གཉིས་ཙམ་ཚོགས་པར་གྱུར་ཏེ་བཤད་ཉན་གྱི་སྒྲིག་དང་རྣམ་པར་བཞག་
པ་ཐམས་ཅད་ས་རྔོག་གཉིས་ཀའི་ལུགས་དང་མཐུན་པར་མཛད་དོ། །ཞེས་དང་། དཔལ་སྤྲུལ་
རིན་པོ་ཆེའི་བསྟན་རྩིས་ལས་རོང་སྟོན་ཤེས་བྱ་ཀུན་གཟིགས་ཀྱིས་ནཱ་ལེནྡྲའི་དགོན་པ་བཏབ་བར་
སྐབས་སུ་ཚོགས་པ་སྟོང་ཕྲག་མང་པོ་འདུས་ཞིང་ས་སྐྱ་པའི་མཚན་ཉིད་ཀྱི་གྲྭ་ས་ཆེ་ཤོས་
ཡིན། ཞེས་གསུངས་པ་ལྟར་མཁས་གྲུབ་སྐྱེས་བུའི་འབྱུང་གནས་འཕགས་ཡུལ་ནཱ་ལེནྡྲ་གཉིས་

56
པར་གྱུར། དགོན་པ་གྲུབ་ནས་རོང་སྟོན་ཆེན་པོ་ལོ་བཅུ་བཞི་བཞུགས། རྒྱ་བོད་ཀྱི་མཁས་གྲུབ་
དང་ཆེ་རྒུ་མང་པོས་ཆོས་ཀྱི་མགྲོན་དུ་བྱོན་པ་དང་། བསྟོད་བསྔགས་བསྙེན་བཀུར་རྒྱ་ཆེན་པོ་
མཛད། རྟེན་འབྲེལ་ཐམས་ཅད་རང་འགྲིག་ཏུ་གྱུར་ཏོ། །གདན་ས་དང་པོ་ཀུན་མཁྱེན་བཀྲ་ཤིས་
རྣམ་རྒྱལ་གྱིས་འཆད་ཉན་རྒྱུན་བསྐྱངས། རྟེན་གཙོ་ཐུབ་པ་གངས་ཆེན་མཚོ་དང་། ཐུགས་ཀྱི་
རྟེན་དུ་འབུམ་ཆེན་མ་སོགས་རྟེན་གསུམ་མང་པོ་བཞེངས། གདན་ས་གཉིས་པ་རིགས་པའི་དབང་
ཕྱུག་དགེ་བ་རྒྱལ་མཚན། གདན་ས་གསུམ་པ་བདག་པོ་རྒྱ་གར་བ། བཞི་པ་གླང་ཐང་པ། ལྔ་
པ་ཆོས་རྗེ་གུང་རུ་ཡིན་པར་དེབ་སྔོན་དུ་གསུངས། ས་སྐྱའི་ཆོས་འབྱུང་དུ་གདན་རབས་དང་པོ་
ཀུན་མཁྱེན་རོང་སྟོན་དང་། གཉིས་པ་བཀྲ་ཤིས་རྣམ་རྒྱལ། གསུམ་པ་དགེ་བ་རྒྱལ་
མཚན། བཞི་པ་གུང་རུ་ཤེས་རབ་བཟང་པོ། ལྔ་པ་ལོ་པ་ཆོས་རྗེ་སྤྱན་སྔ་ཀུན་དགའ་རྡོ་རྗེ་འདི་
རྣམས་ཀྱི་སྐུའི་རིང་ལ་དགེ་འདུན་སྟོང་ཕྲག་གཉིས་གསུམ་བརྒལ་བ་དང་། ཉིན་མཚན་ཆོས་ཀྱི་སྒྲ་
མི་ཆད་པ་སོགས་དར་རྒྱས་ཆེ་བར་བྱུང་གསུངས། དེ་ནས་ཆོས་འབྱུང་དེ་ལྟར་བགྲངས་པའི་དྲུག་
པ་མཁྱེན་རབ་ཕྲིན་ལས་བཟང་པོ་དང་། བདུན་པ་མཁན་པོ་བློ་བཟང་རྣམ་རྒྱལ་འདི་གཉིས་ཀྱི་རིང་
ལ་མི་འཚམས་པའི་བར་ཆད་དུ་མས་ཉམས་གུད་བློས་མི་བཟོད་པ་བྱུང་སྟེ་ས་སྐྱར་སྙན་གསན་ཞུས་
པས་བདག་ཆེན་བློ་གྲོས་རྒྱལ་མཚན་གྱིས་གཟིགས་སྐྱོང་ཞབས་རིམ་གནད་སྨིན་མཛད། སྐུ་ཞང་
མཁྱེན་རབ་ཆོས་རྗེ་མཁན་ཐོག་བརྒྱད་པར་མངའ་གསོལ་མཛད། དེ་ནས་བཟུང་ཉུང་མཐར་དགེ་
འདུན་བཞི་བརྒྱ་མན་ཆག་མ་མྱོང་ཞིང་སྐབས་འགར་བདུན་བརྒྱ་བར་འཕེལ་བ་དང་། བཤད་སྒྲུབ་
རྒྱས། བླ་མ་འདིའི་འདས་དུས་ཚེས་བཅོ་བརྒྱད་ཉིན་མཆོད་འབུལ་ལས་བྱེད་རྣམས་ལ་ཆོས་རྗེ་
བཅོ་བརྒྱད་པ་ཞེས་གྲགས། དེ་ནས་བཟུང་ལྷ་རིགས་ལྕེ་ཡི་སྡོམ་བརྩོན་ཁྲི་རབས་བཅོ་བརྒྱད་
དང་། ཀུན་མཁྱེན་བཀྲ་ཤིས་རྣམ་རྒྱལ་གྱིས་རོང་སྟོན་ཆེན་པོའི་གཟིམ་ཁང་གི་འོག་ཏུ་རྗེ་ཉིད་ཀྱི་

57
གཟིམ་སྤྱིལ་བཏབ་པས་གཟིམ་འོག་ཏུ་གྲགས་པ་དེར་བཅོ་བརྒྱད་མཁྱེན་རབ་བྱམས་པའི་སྐུའི་
དབོན་ཞབས་དྲུང་ངག་དབང་ནོར་བུ་འཇོག་གནང་གིས་མཐོང་སྨོན་གྲྭ་ཚང་ཡར་རྒྱས་བཏང་བ་ནས་
ཟུང་གཟིམ་འོག་བླ་བྲང་གི་སྐུ་ཕྲེང་དྲུག་བྱོན་པ་ཐམས་ཅད་ཀྱང་མཁས་བཙུན་གྲུབ་པའི་ཡོན་ཏན་
བསམ་གྱིས་མི་ཁྱབ་པ་མངའ་ཞིང་ཀུན་མཁྱེན་བླ་མའི་བསྟན་པ་ལ་བཤད་སྒྲུབ་ལས་གསུམ་གྱི་
མཛོད་རྗེས་ཕུལ་བྱུང་བཞག་པ་ཤ་སྟག་གསེར་རིའི་ཕྲེང་བ་ལྟར་བྱོན། དེའི་ནང་ནས་ལྕེ་བཙུན་
འཇམ་དབྱངས་དོན་ཡོད་རྒྱལ་མཚན་ནི་ལུང་རྟོགས་ཀྱི་ཡོན་ཏན་བསམ་གྱིས་མི་ཁྱབ། རྒྱ་ནག་
གོང་མའི་དབུ་བླ་མཛད་ནས་གོང་མས་ཕུལ་བའི་ལས་ཞྭ། ལས་གོས། གསེར་ཡིག གསེར་
ཐམ་སོགས་ལོ་རྒྱུས་ཀྱི་རིན་ཐང་ལྡན་པའི་གནའ་དངོས་མང་པོ་ཡོད། ལྕེ་བཙུན་མཁྱེན་རབ་
བྱམས་པ་མདོ་སྔགས་གསན་བསམ་འགྲན་ཟླ་མ་མཆིས་ཤིང་ལམ་འབྲས་ཚར་སུམ་ཅུ་རྡོ་རྗེ་ཕྲེང་བ་
ཚར་ལྔ་བཅུ་སོགས་གནང་། སྟོད་མངའ་རིས་ནས་སྨད་སོག་པོའི་བར་སློབ་མ་བགྲང་གིས་མི་
ལང་། གྲུབ་མཐའ་རིས་མེད་ཀྱི་བསྟན་འཛིན་སྐྱེ་སྤྲུལ་མཁན་བླ་ཤ་སྟག་ཉིས་བརྒྱ་བརྒལ་བས་
གཙུག་ཏུ་མཆོད་ཅིང་རྒྱལ་བསྟན་སྤྱི་དང་སྙན་བརྒྱུད་བསྟན་པའི་སྲོག་ཤིང་དུ་གྱུར། ལྕེ་བཙུན་
མཁྱེན་བརྩེའི་དབང་པོ་ཉམས་རྟོགས་ཕུལ་དུ་ཕྱིན། ལམ་འབྲས་ཐེངས་མང་དང་རྡོ་རྗེ་ཕྲེང་བ་ཚར་
བཞི། བཀའ་འགྱུར་ལྗགས་ལུང་ཐེངས་གསུམ་སོགས་གནང་། ནཱ་ལེནྡྲ་ལ་ཁྲི་མཆོད་ཆེན་མོ་
བཙུགས། གསང་ཆེན་གྲྭ་ཚང་རྟེན་དང་བརྟེན་པ་ལེགས་སྒྲུབ་མཛད་པ་སོགས་མཛད་རྗེས་
ཆེ། རྣམ་འདྲེན་དམ་པ་ལྕེ་བཙུན་ལེགས་བཤད་རྒྱ་མཚོ་མཁས་གྲུབ་ཀུན་གྱི་གཙུག་རྒྱན་དུ་
གྱུར། ཚོགས་ཆེན་གཙུག་ལག་གི་སྟེང་དུ་གསེར་ཟངས་ཀྱི་རྒྱ་ཕིབས་བཞེངས་པ་དང་། སྤྱི་ལྗོན་
བརྟག་གསུམ་གྱི་རྒྱུད་བཤད་འཛུགས་སྤེལ་མཛད། ནཱ་ལེནྡྲའི་དགོན་ལག་གསར་འདེབས་དང་
འབྲེལ་ལམ་འབྲས་སློབ་བཤད་ཀྱིས་གཙོས་པའི་སྙན་རྒྱུད་སྐོར་ཉམས་སུ་ལེན་པའི་སྒྲུབ་གྲྭ་

58
བཙུགས་ནས་ས་སྐྱ་པའི་སྒྲུབ་རྒྱུད་ཀྱི་བསྟན་པ་སྐྱོང་བའི་ཕྲིན་ལས་རྒྱས་བཞིན་བཞུགས། གཟིམ་
འོག་སྐུ་ཕྲེང་དང་པོ་ཞབས་དྲུང་ངག་དབང་ནོར་བུ། སྐུ་ཕྲེང་གཉིས་པ་ངག་དབང་སངས་རྒྱས་
བསྟན་འཛིན་ཡིན། སྐུ་ཕྲེང་གསུམ་པ་བསྟན་འཛིན་འཕྲིན་ལས་ནི་མདོ་སྔགས་རིགས་གནས་
བཅས་ལ་མཁས། གསང་ཕུའི་ཆོས་གྲྭར་གཞུང་བཀའ་པོད་ལྔ་ལ་དམ་བཅའ་ཉི་མ་ལྔ་བཞག་པས་
མཁས་པའི་སྙན་གྲགས་ཆེས་ཆེར་འཕེལ། སྨན་རྩིས་ལ་ཡང་མཁས་པས་སྐུ་ཚེའི་རིང་ནད་པ་ལ་
སྨན་སྦྱིན་མཛད། སྐུ་ཚེའི་སྨད་དུ་མཐོང་སྨོན་གྲྭ་ཚང་དུ་མཚན་ཉིད་རྩོད་གྲྭ་མདོར་བསྡུས་ཤིག་
བཙུགས། གསུང་རྩོམ་པོད་བཞི་བཞུགས། སྐུ་ཕྲེང་བཞི་པ་བསྟན་འཛིན་སྙན་གྲགས་ནི་ཞྭ་ལུ་ལྕེ་
ཡི་གདུང་དུ་སྐུ་འཁྲུངས། བྱམས་པ་ཕྲིན་ལས་ཡོན་ཏན་དང་དགེ་འདུན་བཀྲ་ཤིས་དཔལ་འབྱོར་
གཉིས་བླ་མའི་མཆོག་ཏུ་བཀུར། དགུང་ལོ་བཅུའི་དུས་སྙན་ངག་མེ་ལོང་ལེའུ་གསུམ་ཆར་གྱི་
དཔེར་བརྗོད་བརྩམས། དགུང་ལོ་བཅུ་དགུའི་དུས་སུ་བཀའ་སྲུང་དུར་བདག་གི་བསྐང་གསར་
སྙན་ངག་གི་ཉམས་འགྱུར་ཕུན་སུམ་ཚོགས་པ་བརྩམས་གནང་བ་ད་ལྟ་མཇལ་རྒྱུ་ཡོད། ཕར་ཕྱིན་
འགྲེལ་པ་རིན་ཆེན་ཐེམ་སྐས་སོགས་གསུང་རྩོམ་ལེགས་བཤད་པོད་བཞི་བཞུགས། ལམ་འབྲས་
ཚར་བཅུ་གསུམ་ཙམ་གནང་། མཐོང་སྨོན་གྲྭ་ཚང་དུ་འདུལ་བ་གཞི་གསུམ་ཕྱག་ལེན་རྣམ་དག་
གིས་གཞིར་བཟུང་ཆོས་རྭ་གསར་རྒྱག་དང་འབྲེལ་མཚན་ཉིད་རྩོད་གྲྭ་འཐུས་སྒོ་ཚང་བ་
བཙུགས། བཅུ་ཕྲག་རིག་པའི་གནས་ཐམས་ཅད་ལ་མཁས་པས་གཞུང་ས་ནས་རྩེའི་རིག་གནས་
སློབ་དཔོན་དུ་བསྐོས། གཞུང་ས་ནས་མཚན་ཉིད་དང་གྲྭ་ཚང་གི་བཅའ་ཡིག་གཉིས་ཞུས་ཏེ་དགོན་
པའི་ཕྱི་ནང་བར་གསུམ་དུ་སྒྲིག་ཁྲིམས་དམ་གཙང་མཛད། གཟིམ་འོག་སྐུ་ཕྲེང་ལྔ་པ་གྲུབ་དབང་
ཀུན་དགའ་བསྟན་འཛིན་གྱི་སྐུའི་རིང་ལ་མཐོང་སྨོན་གྲྭ་ཚང་གི་གཙུག་ལག་ཉམས་གསོ་དང་རྟེན་
གཙོ་གསེར་བཟང་ཀྱི་སྟོན་པ་གཙོ་འཁོར་ཁྲི་རྒྱན་དྲུག་བཅས་པ་སངས་རྒྱས་འོད་སྲུང་གི་རིང་

59
བསྲེལ་ནང་བཞུགས་ཅན་དང་སྒོ་འཕྱོར་སྟེང་གསེར་ཟངས་ཀྱི་རི་དྭགས་ཆོས་འཁོར་ཆེན་པོ་གསར་
བསྐྲུན་མཛད། ལྷག་པར་མཁན་ཆེན་ངག་བློ་རིན་པོ་ཆེ་བཤད་གྲྭའི་མཁན་པོར་མངའ་གསོལ་ནས་
སྔར་གྱི་རྩོད་གྲྭ་དང་བཤད་གྲྭ་ཟུང་དུ་སྦྲེལ་ཏེ་སློབ་ཡུན་ལོ་བརྒྱད་གཏན་ལ་ཕབ། གཞུང་ཆེན་བཅུ་
གསུམ་ཆ་ལག་དང་བཅས་པ་རྒྱུགས་སྤྲོད་གཏན་འབེབས་ལྟར་འཕྲོད་ངེས་བྱུང་ཚེ་དགེ་བཤེས་རབ་
འབྱམས་སྨྲ་བའི་མཚན་བཏགས་གཏོང་སྒོ་སྤྱི་ས་རང་ནས་གཏོང་རྒྱུའི་རྒྱུན་སྲོལ་བཙུགས་ཏེ་གཞུང་
ས་ནས་བཤད་གྲྭའི་བཅའ་ཡིག་ཞུ་གནང་མཛད། ལམ་འབྲས་ཚར་བཅུ་དགུ་གནང་། ། ནཱ་ལེནྡྲ་ལ་
ཀྱེ་རྡོར་རྒྱུད་གུར་བརྟག་སམ་གསུམ་དཔར་དུ་བརྐོས། ཁམས་སུ་བཀའ་འགྱུར་ལྗགས་ལུང་
གནང་བས་མཚོན་བསྟན་པ་སྤྱི་དང་བྱེ་བྲག་ཆོས་གྲྭ་ཆེན་པོ་འདིར་རླབས་ཆེ་ཞིང་གནད་དུ་སྨིན་པའི་
མཛད་རྗེས་མང་ངོ༌། །དགོན་པའི་རྒྱ་ཁྱོན་ནི་སྔར་ཡང་དུས་ཀྱི་འཕོ་འགྱུར་སྣ་ཚོགས་ཀྱིས་འཕེལ་
འགྲིབ་དུ་མ་བྱུང་། རབ་བྱུང་བཅུ་དྲུག་པའི་ས་ཕག་༼༡༩༥༩༽སྐོར་ལ་ཚོགས་ཆེན་
གཅིག མདོ་མཐོང་སྨོན་གྲྭ་ཚང་། རྒྱུད་གསང་ཆེན་གྲྭ་ཚང་སྟེ་གྲྭ་ཚང་གཉིས། བཅོ་བརྒྱད་
གཟིམ་གོང་། གཟིམ་འོག་སྟེ་བླ་བྲང་གསུམ། རྒྱལ་རོང་ཁང་ཚན། ཨ་མདོ་ཁང་ཚན། ཚ་
བ་ཁང་ཚན། གླིང་ཁང་ཚན། ཏྲེ་ཧོར་ཁང་ཚན་ཏེ་ཁང་ཚན་ལྔ་ཡོད། བླ་སྤྲུལ་ལྔ། མཁན་པོ་
དངོས་ཟུར་བཞི། དགེ་འདུན་བདུན་བརྒྱ་སྐོར་བཞུགས། རྟེན་གསུམ་མཆོད་ཆས་གནའ་དངོས་
རྩ་ཆེན་བགྲང་ལས་འདས་པ་ཐམས་ཅད་བྲི་བར་མི་ནུས་ཀྱང་རྟེན་གཙོ་འགའ་རེ་ཙམ་སྨོས་ན་ཚོགས་
ཆེན་གྱི་དྲི་གཙང་ཁང་དུ་རྟེན་གཙོ་ཐུབ་པ་གངས་ཆེན་མཚོ་སྐུ་ཚད་ཐོག་བརྩེགས་གཉིས་བྱས་པ་བོད་
ལ་སྐུ་ལུགས་མ་འདི་ལས་ཆེ་བ་མེད་པར་གྲགས། འཁོར་ཉན་ཐོས་མཆོག་ཟུང་དང་ཉེ་སྲས་
བརྒྱད། སྒོ་སྲུང་ཁྲོ་བོ་གཉིས་བཅས་སྨན་འདམ་ལས་གྲུབ་པ། རོང་སྟོན་ཆེན་པོའི་སྐུ་དམར་
གདུང་ཡིད་བཞིན་ནོར་བུ་བཞུགས་པའི་དངུལ་གདུང་ཚུལ་ཁྲིམས་མ། རོང་སྟོན་གྱི་འདྲ་སྐུ་ང་

60
འདྲ་གསུང་བྱོན་མཐོང་བ་དོན་ལྡན། རོང་སྟོན་གྱི་ཞལ་འདོན་བརྒྱད་སྟོང་གླེགས་བམ། མཁྱེན་
རབ་ཆོས་རྗེའི་གདུང་རྟེན་དངུལ་འབུམ། ཤེའུ་ལོ་ཙཱའི་གདུང་རྟེན་དངུལ་འབུམ། གསེར་ཟངས་
ཀྱི་ས་པཎ་སྐུ་ཆེ་བ་སོགས་དང་། བར་སེང་རྣམས་སུ་མིས་བཟོས་བྲག་རིའི་ཁོང་སེང་དུ་ལམ་
འབྲས་བླ་བརྒྱུད་ཆ་ཚང་བཞུགས། འདུ་ཁང་ནང་དུ་ཀུན་མཁྱེན་ཚོགས་གཟིགས་མར་གྲགས་པ་
དང་ཆོས་བརྩེགས་སོགས། བློས་བསླངས་ཁང་དུ་ཀུན་རིག་བློས་བསླངས་ཐོག་ཚད་མ་ཚད་ལྡན་
སྒྲོས་གཙང་བཞུགས། མགོན་ཁང་དུ་རོང་སྟོན་ཆེན་པོའི་ཕྱག་བཟོ་མགོན་པོའི་སྐུ་མི་ཚད་ཙམ་
ཡོད་པ་དེ་ཐུགས་ཀར་བཞུགས་པའི་གུར་མགོན་ཐོག་ཚད་གཉིས་གཡས་གཡོན་དུ་ཞལ་དང་ལྷ་མོ་
སོགས་ལྷ་བརྒྱད་ཆ་ཚང་བཞུགས། གཟིམ་ཁང་མགོན་ཆུང་དུ་རོང་སྟོན་ཆེན་པོའི་ཕྱག་བྲིས་གུར་
མགོན་ལྡེབས་རིས་རྩ་ཆེན་སོགས་ཡོད། མཐོང་སྨོན་གྲྭ་ཚང་དུ་རྟེན་གཙོ་གྲྭ་ཚང་ཆགས་དུས་ནས་
བཞེངས་པའི་དུས་གསུམ་སངས་རྒྱས། གསེར་ཟངས་ལས་གྲུབ་པའི་ཐུབ་པ་གཙོ་འཁོར་གསུམ་
སངས་རྒྱས་འོད་སྲུང་གི་རིང་བསྲེལ་བཞུགས་པ་གཟིམ་འོག་ཀུན་དགའ་བསྟན་འཛིན་གྱིས་
བཞེངས་པ་དང་། གཡས་གཡོན་དུ་མར་མེ་མཛད་དང་བྱམས་མགོན་གསེར་ཟངས་ལས་གྲུབ་
པ། ཀུན་མཁྱེན་བཀྲ་ཤིས་རྣམ་རྒྱལ་གྱི་འདྲ་སྐུ་ཕྱག་ནས་མ། གཟིམ་འོག་བསྟན་འཛིན་ཕྲིན་
ལས་ཀྱི་གདུང་རྟེན་དངུལ་འབུམ། གཟིམ་འོག་བསྟན་འཛིན་སྙན་གྲགས་ཀྱི་སྐུ་དམར་གདུང་
བཞུགས་པའི་དངུལ་གྱི་མཆོད་རྟེན། རྟེན་སྒམ་ནང་ཀུན་མཁྱེན་བཀྲ་ཤིས་རྣམ་རྒྱལ་གྱི་དབུ་ཐོད་
བདེ་མཆོག་གི་སྔགས་རང་བྱོན་ཡོད་པ་དང་བཀྲ་ཤིས་རྣམ་རྒྱལ་གྱི་ཞབས་རྗེས་ཡོད་པའི་རྡོ་དང་
ཕྱག་དམ་སོགས་མང་། མགོན་ཁང་སྦུག་ཏུ་སྨན་འདམ་ལས་གྲུབ་པའི་གུར་ལྷ་བརྒྱད། རྒྱལ་
བཙན་གྱི་ཞལ་འབག་དང་རྟེན་མདོས་སོགས། མདོ་ལ་ཆོས་སྐྱོང་ཙིའུ་དམར་པོའི་སྐུ་གསོབ་དང་
སྲུང་མའི་ཞལ་འབག་མང་པོ་དང་སྤྱན་གཟིགས་དཀོར་ཆས་སྣ་ཚོགས་ཡོད། གསང་ཆེན་གྲྭ་ཚང་

61
དུ་གཙང་ཁང་རྟེན་གཙོ་རྒྱལ་བ་བྱམས་པ་སྨན་འདམ་ལས་གྲུབ་པ་ཐོག་ཚད་གཉིས། གཞན་
མཁྱེན་རབ་བསྟན་འཛིན་བཟང་པོ་སོགས་བཅོ་བརྒྱད་གོང་མ་མང་པོའི་གདུང་རྟེན་དངུལ་དང་ཙནྡ་
གསེར་ཟངས་ལས་གྲུབ་པ་ཆེ་ཞིང་སྤུས་གཙང་དང་། འདུ་ཁང་སྦུག་ཏུ་དུས་གསུམ་སངས་རྒྱས་
གཙོ་བོར་བཞུགས་པའི་གནས་བརྟན་བྲག་རི་བྱོན་ཤིན་ཏུ་ལེགས་པ་བཞུགས། མགོན་ཁང་དུ་ལྷ་
མོ་རྡོ་རྗེ་རབ་བསྟན་པའི་ཞལ་འབག་དུས་དུས་སུ་ཞལ་མདངས་འགྱུར་བ་དང་ཟིལ་པ་ཆགས་པ་
སོགས་ངོ་མཚར་ཅན་གྱི་གཙོས་རྟེན་མང་། རྒྱལ་རོང་ཁང་ཚན་དུ་ཀུན་མཁྱེན་རོང་སྟོན་གྱི་སྐུ་
༼ནས་འཛིན་མ་༽ཞེས་རྗེ་རང་གི་ཕྱག་ནས་ཅན། རོང་སྟོན་ཆེན་པོའི་གཎྜི། རོང་སྟོན་གྱི་སྣ་
ལོའི་ཆིབས་སྒྲ་སོགས་རྩ་ཆེན་མང་། སྲུང་མའི་གཙོ་བོ་གུར་མགོན་ཡིན། ཨ་མདོ་ཁང་ཚན་དུ་
རྟེན་གཙོ་འགྲོ་མགོན་ཆོས་རྒྱལ་འཕགས་པའི་སྐུ་རྒྱ་ནག་མ་རིང་བསྲེལ་དངོས་སུ་འཁྲུངས་པ་
དང༌། ཆོས་རྒྱལ་འཕགས་པའི་ཕྱག་དྲིལ། དངུལ་ལས་གྲུབ་པའི་ནཱ་རོ་མཁའ་སྤྱོད་མའི་སྐུ་ཆེ་བ་
གཅིག སྐྱབས་རྗེ་ངག་བློ་རིན་པོ་ཆེས་བཞེངས་གནང་བའི་སྤྱན་རས་གཟིགས་ཕྱག་བཞི་པ་དངུལ་
ལས་གྲུབ་པ་མི་ཚད་ཙམ། དངུལ་གྱི་ཚེ་ལྷ་རྣམ་གསུམ་ཁྲུ་ཚད་རེ། དངུལ་ལས་གྲུབ་པའི་
མགོན་དཀར་ཁྲུ་ཚད་གཅིག གསེར་ཟངས་ཀྱི་ཐང་སྟོང་རྒྱལ་པོ་མི་ཚད་ལྷག་ཙམ། དེ་དག་གི་
ནང་བཞུགས་སངས་རྒྱས་ཀྱི་རིང་བསྲེལ་གོང་མ་ལྔ་དང་རོང་སྟོན་ཡབ་སྲས་ངོར་ཆེན་ཚར་ཆེན་
སོགས་ཀྱི་དབུ་སྐྲ་གདུང་རུས་ན་བཟའ་སོགས་བཞུགས་པ་དང་། སྤྱན་རས་གཟིགས་ཀྱི་གཡས་
གཡོན་དུ་གསེར་ཟངས་ལས་གྲུབ་པའི་འཇམ་དབྱངས་དང་ཕྱག་རྡོར་ཁྲུ་རེ་སོགས་
བཞུགས། སྲུང་མའི་གཙོ་བོ་ལྷ་མོ་རབ་བརྟན་མའོ། །ཚ་བ་ཁང་ཚན་དུ་རྟེན་གཙོ་དངུལ་གྱི་
མཁའ་སྤྱོད་མ་ཞབས་ཀྱི་མཐེབ་སོར་ལས་བདུད་རྩི་དངོས་སུ་བབས་པ་སོགས་མང་། སྲུང་མའི་
གཙོ་བོ་རྒྱལ་ཆེན་པེ་ཧར་ཡིན། གླིང་ཁང་ཚན་གྱི་རྟེན་གཙོ་མཁྱེན་རབ་བྱམས་པའི་འདྲ་

62
སྐུ། སྲུང་མའི་གཙོ་བོ་དུར་ཁྲོད་བདག་པོ་ཡིན། ཏྲེ་ཧོར་ཁང་ཚན་གྱི་རྟེན་གཙོ་ཐུབ་པ་རྡོ་ལ་ཧྲི
ཡིག་རང་བྱོན་ངོ་མཚར་ཅན། ག་ཟི་བཀའ་བཅུ་པའི་གདུང་རྟེན་ཙནྡན་མཆོད་རྟེན་སོགས་
བཞུགས། སྲུང་མའི་གཙོ་བོ་རྒྱལ་ཆེན་པེ་ཧར་ཡིན་ནོ། །གཞན་བཀའ་གདམས་མཆོད་རྟེན་དང་
ལི་མ་དང་གསེར་ཟངས་སོགས་ཀྱི་སྐུ་ཆེ་ཆུང་སྣ་ཚོགས་པ་ནི་ཁང་ཚན་དང་གྲྭ་ཚང་རེ་རེ་ལ་ཡང་
གྲངས་མེད་པ་བཞུགས། བླ་བྲང་གཉིས་ལ་དཔེར་མཚོན་ན་གཟིམ་འོག་ཏུ་ཀུན་མཁྱེན་བཀྲ་ཤིས་
རྣམ་རྒྱལ་གྱི་ཐུགས་དམ་རྟེན་ཚོགས་བདག་གི་སྐུ་ལི་མ་དང་། བསྟན་འཛིན་ཕྲིན་ལས་ཀྱི་ཐུགས་
དམ་རྟེན་གུ་རུ་སྲིན་གཟུགས་མ། བསྟན་འཛིན་སྙན་གྲགས་ཀྱི་ཐུགས་དམ་རྟེན་མཁའ་སྤྱོད་མའི་
སྐུ། ས་བིར་ཞལ་སྤྲོད་ཀྱི་སྐུ་ཐང་རྒྱབ་ཏུ་ས་ཆེན་གྱི་ཕྱག་རྗེས་ཡོད་པ་དང་། གྲགས་པ་རྒྱལ་
མཚན་གྱི་ཕྱག་ཏིང་ཛ་ལན་དྷ་ར་སོགས་རྩ་ཆེན་མང་། བཅོ་བརྒྱད་དུ་གཟིམ་ཆུང་སོ་སོར་གོང་མ་
རིམ་བྱོན་གྱི་ཐུགས་དམ་རྟེན་སྐུ་འདྲ་མང་པོ་དང་། རྒྱ་ནག་གོང་མས་ཕུལ་བའི་ལས་ཞྭ་ལས་གོས་
གསེར་ཡིག་གསེར་ཐམ་སོགས་ནོར་བུའི་རིགས་དང་། ལོ་རྒྱུས་ཀྱི་རིན་ཐང་ལྡན་པའི་གནའ་
དངོས་རྩ་ཆེན་ཤིན་ཏུ་མང་། དགོན་དེའི་ནང་བཀའ་འགྱུར་བསྡོམས་བཅུ་དྲུག བསྟན་འགྱུར་
བཅུ་གཅིག་གསེར་གྱིས་བྲིས་པའི་འབུམ་རྒྱས་འབྲིང་བསྡུས་གསུམ་དང་མདོ་བསྐལ་བཟང་སོགས་
མང་པོ་དང་། སྣེ་འཛོམས་དཔེ་མཛོད་ཁག་བཞི་ཙམ་བཞུགས་སོ། །བཤད་སྒྲུབ་མཛད་པའི་
ཆོས་ཀྱི་རྣམ་གྲངས་རྒྱུན་བཞུགས་པ་འདུལ་བ་གཞི་གསུམ་གྱི་ཕྱག་ལེན་རྣམ་པར་དག་པས་གཞིར་
བཟུང་གཞུང་ཆེན་བཅུ་གསུམ་ཆ་ལག་ཆ་ཚང་སྡོམ་རིགས་གཉིས་སོགས་ཀྱི་བཤད་གྲྭ་རྩོད་
གྲྭ། རྒྱུད་སྡེའི་སྒྲུབ་མཆོད་བཅུ་གསུམ། དུས་འཁོར་དང་ཀྱེ་རྡོར་རྒྱུད་གསུམ་གྱི་བཤད་པ་
དངོས་གཙང་ལམ་འབྲས་སློབ་བཤད་ཕྱོགས་བསྡུས་པོད་བཅུ་བདུན་གྱིས་གཙོས་དཔལ་ས་སྐྱའི་
སྙན་བརྒྱུད་གསེར་ཆོས་ཀྱི་སྐོར་དང་སྒྲུབ་རྒྱུད་ཤིང་རྟ་བརྒྱད་ཀྱི་རྒྱུད་སྡེ་ཡོད་དོ་ཅོག་གི་དབང་ཆེན་

63
ཁྲིད་ལུང་མན་ངག་རྒྱུད་བཤད་བཅས་ཕྱོགས་བསྡུས་རྒྱུ་སྡེ་ཀུན་བཏུས་པོད་སོ་གཉིས། ལྷག་ལྷ་
རབ་འབྱམས་ཀྱི་སྒྲུབ་ཐབས་རྗེས་གནང་སྒོམ་བཟླས་ཀྱི་ལུང་བྱིན་རླབས་སྔགས་བཏུ་བཀའ་གཏད་
སོགས་ཕྱོགས་སྒྲིགས་སྒྲུབ་ཐབས་ཀུན་བཏུས་པོད་བཅུ་བཞི་སོགས་ཀྱི་འཆད་སྤེལ་གྱི་
རྒྱུན། གཞན་ཡང་ས་སྐྱའི་བཀའ་འབུམ་གྱིས་གཙོས་གསར་རྙིང་རིས་མེད་ཀྱི་མཁས་གྲུབ་མང་
པོའི་གསུང་འབུམ་གྱི་ལུང་རྒྱུན་སོགས་མཐའ་ཀླས། མདོར་ན་ལུང་སྡེ་སྣོད་གསུམ་གྱི་འཆད་ཉན་
དང་། ལམ་བསླབ་པ་གསུམ་གྱི་ཉམས་ལེན་ལ་རྩེ་གཅིག་ཏུ་བརྩོན་པ་དང་། དེའི་ཡན་ལག་ཏུ་སྒྲ་
སྙན་སྨན་རྩིས། རི་མོ་ཡིག་རིགས་འདོན་ཆོས་སྤྱོད། ཐིག་དང་རྡུལ་ཚོན། གཏོར་བཟོ་མཆོད་
བཞེངས། གར་དང་ཕྱག་རྒྱ། གདངས་དབྱངས་རོལ་མོ་སོགས་དམ་པ་གོང་མའི་སྦྱངས་སྲོལ་
ཕྱག་ལེན་གྲྭ་མ་ཉམས་པར་སློབ་སྤྱོད་རང་སྐྱ་འཕེར་ངེས་ཀྱིས་མཚོན་བཅུ་ཕྲག་རིག་གནས་ཚང་མ་
ཕྱོགས་རིས་ཡ་གྱུར་དུ་མ་གྱུར་པ་གང་ལ་གང་དགོས་འཛིན་སྤེལ་གྱི་སྤྱན་ལྟོས་བཟང་བས་མིང་དོན་
མཚུངས་པའི་མཁས་པའི་འབྱུང་གནས་སུ་གྱུར་པས་གངས་ཅན་སྨན་ལྗོངས་མཛེས་པའི་རྒྱན་དུ་
གྱུར་ཏོ། །འོན་ཀྱང་རབ་བྱུང་བཅུ་དྲུག་པའི་ས་ཕག་ལོ་ནས་དམངས་གཙོའི་བཅོས་བསྒྱུར་སྐབས་
དགོན་པའི་རྟེན་བརྟེན་པ་ཕལ་ཆེར་གཏོར། གྲྭ་རྒན་བཅུ་གཉིས་ཆོས་དད་རང་མོས་སུ་བཞག་པ་
ལ། རྟེན་མཆོད་གྲས་དམར་གདུང་ཡིད་བཞིན་ནོར་བུ་སྐུ་གཅེར་བུ་ཙམ་ཐོབ་པ་ཤེལ་སྒྲོམ་དུ་
བཞུགས་སུ་གསོལ་ཡང་རིག་གནས་གསར་བརྗེའི་ནང་དགོན་པ་རྩ་གཏོར་སྐབས་གྲྭ་རྒན་རྣམས་ལ་
བདག་དབང་མ་བྱུང་བར་མེ་ལ་བསྲེག་ཤོར་བ་མ་ཟད་ཁང་མིག་གཅིག་ཀྱང་མ་ལུས་པར་རྩ་གཏོར་
སོང་། རིག་གནས་གསར་བརྗེའི་དུས་ཟིང་འཇགས་རྗེས་ཕྱོགས་ཡོངས་ནས་ཆོས་དད་སོགས་
སྲིད་ཇུས་དོན་འཁྱོལ་འགོ་ཚུགས་པའི་སྐབས་རབ་བྱུང་བཅུ་དྲུག་པ། ཕུག་ལུགས་སྟོན་པའི་
འཁྲུངས་ལོ་དྲག་པོ་ལྕགས་སྤྲེལ་གྱི་བོད་ཟླ་གསུམ་པ་བཀྲ་ཤིས་ཟླ་བའི་ཡར་ཚེས་བཅོ་ལྔ་སྟོན་པས་

64
དུས་འཁོར་གསུངས་པའི་དུས་ཆེན་གཟའ་སྐར་འཕྲོད་སྦྱོར་བཟང་པོའི་ཉིན་དགོན་གནས་ཉམས་
གསོའི་གྲ་སྒྲིག་སྐར་འཛིན་བྱས། དེ་ནས་རིམ་བཞིན་གོང་ལ་ཆོག་མཆན་ཞུ་བ་དང་མཐུན་རྐྱེན་
གསོག་སྒྲུབ་བྱེད་པའི་ངང་རྟེན་གཙོ་རོང་སྟོན་ཆེན་པོའི་འདྲ་སྐུ་མཐོང་བ་དོན་ལྡན་བསྐྱར་བཞེངས་
དང་། ཆོས་ཁྲི་སྒང་དུ་ལྷ་ཁང་ཀ་དྲུག་མ་གསར་བརྒྱབ་དང་འབྲེལ་ད་ལྟ་༼རབ་རྒྱལ་ཤིང་གླང་
་ ༡༩༨༥༽དགེ་འདུན་བགྲེས་སོན་དང་གསར་ཞུགས་བཅས་ཞལ་གྲངས་སུམ་ཅུ་སོ་བདུན་
བཞུགས། ཀུན་མཁྱེན་བླ་མའི་ཐུགས་རྗེ་དུས་ལས་མི་ཡོལ་ཞིང་ཆོས་གྲྭ་ཆེན་པོ་འདིའི་ཕྲིན་ལས་
འཇུག་མ་རྫོགས་པས་ད་དུང་འགྲོ་བའི་བསོད་ནམས་ཀྱི་ཞིང་དུ་དར་ཞིང་རྒྱས་པར་འགྱུར་རོ། །
སྨྲས་པ།། ། །
༄༅། །རྩྭ་རི་གཉིས་པ་འཕན་ཡུལ་སྟོང་རྩེ་རིའི་གནས་ཡིག་བྱིན་རླབས་སྒོ་འབྱེད་ཅེས་བྱ་བ་
་བ ཞུགས་སོ།།
༈ *། ཨོཾ་སྭ་སྟི། ཤེས་རབ་སྒྱུ་མའི་གཟུགས་ཅན་ཡི་དམ་ལྷ། །ཧེ་རུ་ཀ དང་མཉམ་སྦྱོར་རྒྱལ་
བའི་ཡུམ། །སྐལ་ལྡན་མཁའ་སྤྱོད་གནས་སུ་འཁྲིད་པའི་མགོན། །རྡོ་རྗེ་ཕག་མོའི་ཞབས་ལ་
གུས་པས་འདུད། །གང་གི་གནས་མཆོག་ཙཱ་རི་ཊ་གཉིས་པ། །རྩ་གསུམ་ལྷ་ཚོགས་སྤྲིན་ལྟར་
འདུ་བའི་གཞི། །འཕན་དཀར་ལྗོངས་ཀྱི་ནོར་འཛིན་མཛེས་པའི་རྒྱན། །སྟོང་རྩེ་རི་བོའི་གནས་
བཤད་མདོར་བསྡུས་བྲི། །ཞེས་མཆོད་པར་བརྗོད་ཅིང་རྩོམ་པར་དམ་བཅའ་བ་སྔོན་ཏུ་བཏང་
ནས། གང་གླེང་བར་བྱ་བ་ནི། བོད་ཀྱི་རྡོ་རྗེ་གདན། ལྷ་ལྷན་སྤྲུལ་པའི་གཙུག་ལག་ཁང་རྟེན་
དུང་བརྟེན་པར་བཅས་པ་བཞུགས་པའི་གྲོང་ཁྱེར་གྱི་བྱང་ཕྱོགས་ན་འཕན་ཡུལ་དཀར་མོ་ལྗོངས་
ཞེས་བྱ་བ་ཡུལ་གྱི་དགེ་བཅུ་མ་ལུས་པ་ཚང་ཞིང་། བོད་ཀྱི་རི་ཆེན་རྒྱལ་པོ་བླ་རི་དང་། ནཱ་ལེནྡྲའི་
ཟ
** 4•
“
I ，

རྒྱབ་རི་རིན་ཆེན་སྤུངས་པ་སོགས་ལྷུན་བརྗིད་ཆགས་པའི་རི་དང་། དལ་འབབ་རྒྱུན་ཆད་མེད་པའི་
འཕན་ཡུལ་ངམ་ཆུ་སོགས་ཆུ་བོ་དང་ཆུ་ཕྲན། མཚོ་དང་རྫིང་བུ། རི་བྲག་ལྗོན་ཤིང་སོགས་ཡུལ་
ལྗོངས་ཀྱི་བཀོད་པ་མཛེས་ཤིང་། སྔོན་གྱི་དུས་སུ་པ་ཚབ་ཉི་མ་གྲགས་པ། རྨ་རིན་ཆེན་མཆོག་
སོགས་སྤྲུལ་པའི་ལོ་ཙཱ་སྐྱེས་ཆེན་དུ་མ་འཁྲུངས་ཤིང་། རྗེ་བཙུན་དམ་པ་སངས་རྒྱས་སོགས་གྲུབ་
ཆེན་དུ་མས་ཞབས་ཀྱིས་བཅགས་ཏེ་སྒྲུབ་པ་མཛད་པོས་བྱིན་གྱིས་བརླབས་པ། གླང་ཤར་གཉིས་
སོགས་བཀའ་གདམས་པའི་དགེ་བའི་བཤེས་གཉེན་མང་པོས་དགོན་གནས་བཏབ་ཅིང་བཤད་སྒྲུབ་
གཉིས་ཀྱིས་བསྟན་པ་སྤེལ་བའི་གནས་སུ་གྱུར་པས། ཕུ་རིག་མ་བྱམས་ཁང་ནས་མདའ་ལ་མོ་
ཆོས་སྡེ་ཡན་ལ་ཀ་མད་སུམ་ཅུའི་མིང་ཐོག་ཆགས་པའི་དགོན་པ་སུམ་ཅུའི་སྐོར་བྱུང་ཞིང་བྱམས་པ་
སྤུན་གསུམ་སོགས་རྟེན་གསུམ་རྩ་ཆེན་ཤིན་ཏུ་མང་པོ་དང་། ཁའུ་བྲག་རྫོང་གཉིས་པ་དཔལ་ལྡན་
རྩེ་དང་། དར་ཡུལ་མགོན་ཁང་སོགས་ཆོས་སྲུང་རང་བཞིན་གྱིས་འདུ་བའི་སྒྲུབ་གནས་
དང་། བྱིའུ་རིགས་ལྔ་དང་། ཁྲོ་མོ་བྲག་སོགས་དབེན་ཞིང་ཉམས་དགའི་རི་ཁྲོད་དུ་མ་བཅས་
མདོར་ན་བསྟན་པའི་གནས་གཞི་བརྒྱ་དང་བརྒྱད། མཆོད་རྟེན་བརྒྱ་དང་བརྒྱད། དུར་ཁྲོད་བརྒྱ་
དང་བརྒྱད། ཆུ་མིག་བརྒྱ་དང་བརྒྱད་ཀྱིས་དངོས་སུ་མཚན་པ། ཡུལ་འདིར་གནས་པའི་སྐྱེ་བོ་
རྣམས་ཀྱང་བློ་རིག་གསལ་ཞིང་ཆོས་ལ་དཀར་བས་ཆོས་དང་འཇིག་རྟེན་གྱི་རིག་རྩལ་ཀུན་ལ་
འགྲན་ཟླ་དང་བྲལ་བས་འཕན་ཡུལ་རིག་པའི་འབྱུང་གནས་ཞེས་ངག་རྒྱུན་དུ་ཆགས་པ་དོན་ལ་
གནས་ཤིང་། གནས་ཡུལ་གཞན་དང་མི་འདྲ་བར་འདི་ཉིད་ལྷ་ཆོས་འགྲུབ་རྟགས་ཤིན་ཏུ་ཉེ་བས་
སྔོན་རྗེ་ཀུན་དགའ་བཟང་པོའི་སློབ་མ་ཚ་བ་རོང་པ་བླ་མ་ཤཱཀྱ་རྒྱལ་མཚན་འཕན་ཡུལ་གྱི་རི་ནས་
དག་པ་མཁའ་སྤྱོད་དུ་བྱོན་ཚུལ་མཁའ་སྤྱོད་མའི་བྱིན་རླབས་ཀྱི་ཆོ་ག་ལས་གསུངས་པ་
དང༌། ཚར་ཆེན་བློ་གསལ་རྒྱ་མཚོ་ལ་མཁའ་སྤྱོད་མའི་བསྟན་ལས། འཕན་དཀར་གྱི་ལྗོངས་སུ་

66
རྗེས་སུ་འཛིན། ཞེས་གསུངས་པ་ལྟར་འཕན་པོ་འདིར་བཞུགས་དུས་ཞལ་དངོས་སུ་བསྟན་ནས་
རྗེས་སུ་བཟུང་བ་སོགས་ལོ་རྒྱུས་ཤིན་ཏུ་མང་ངོ་། །དེ་ལྟར་འཕན་ཡུལ་འདིའི་གནས་ཀྱི་གཙོ་བོ་ནི་
ཙཱ་རི་གཉིས་པ་སྟོང་རྩེ་རི་ཞེས་བྱ་བ་འདི་ཡིན་ལ། འདི་ནི་གནས་ཀྱི་ཡོན་ཏན་ངོ་མཚར་ཅན་མང་
པོས་བརྒྱན་པ་ཞིག་སྟེ། དེ་ཡང་རི་འདིའི་གནས་ཡུལ་ནི། རྒྱལ་པོ་བླ་རིའི་མདུན་ལྷོ་ཤར་གྱི་
ཕྱོགས་སུ་ཡོད། གཡས་གཡོན་མདུན་གསུམ་གྱི་ཉེ་འགྲམ་དུ་རི་གཞན་མེད་པས་ལྷང་གསལ་
ཞིང་འབུར་དུ་དོན་པ། རི་མཐོ་ཞིང་སྤང་བྲག་འདྲེས་པ། དབྱིབས་ཀྱི་ཁྱད་པར་མདུན་ལོགས་
ནས་མཇལ་ཚེ་སཱཙྪ་འདྲ་བ་ལ་ཞིབ་ཏུ་བརྟག་ན་བདེ་མཆོག་གི་ཕོ་བྲང་། བ་གམ། རྒྱུ་
ཕིབ། ཏོག་དང་བཅས་པ་གསལ་བར་དོད་པ་དང་། རྒྱབ་ནས་མཇལ་ན་རྡོ་རྗེ་ཕག་མོའི་སྐུ་
གཟུགས་དབུ་རྒྱན་ཐོར་ཚུགས་དང་བཅས་པ་འདྲ་བ་ཁ་དོག་དམར་བའི་མདངས་དང་ལྡན་
པ། ཤིང་ཕྲན་དང་མེ་ཏོག་སྣ་ཚོགས་སྐྱེས་ཤིང་། བྱ་དང་རི་དྭགས་དུ་མ་བག་ཕེབས་བདེ་བར་
གནས་པ། དབེན་ཞིང་ཉམས་དགའ་ལ་གཙང་ཞིང་ཡིད་དུ་འོང་བ་དང་ཆུ་ཤིང་སོགས་ཀྱི་མཐུན་
རྐྱེན་འཛོམས་པ། རི་དེའི་རྩེ་མོ་ནས་བལྟས་ན་ནམ་མཁའ་མཐོང་རྒྱ་ཆེ་ཞིང་ཤར་ཕྱོགས་ཕྱེས་པ་
འདྲ་བས་ཉི་ཟླ་འཆར་སྔ་ཞིང་ཉི་ཟླའི་འགྲོས་ལམ་རིང་བ་དང༌། གཟའ་སྐར་མང་པོའི་འཆར་
བགྲོད་མཐོང་བས་སྒྲུབ་པ་པོ་ཚེ་རིང་ཞིང་ཉམས་རྟོགས་སྐྱེ་སླ་བ་སོགས་གནས་ཀྱིས་གང་ཟག་བྱིན་
གྱིས་རློབ་པའི་རྟེན་འབྲེལ་ཚང་བར་འཛོམས་པ། དེས་ན་སྔོན་གྱི་སྐྱེས་བུ་དམ་པ་མང་པོས་གནས་
འདིར་སྒྲུབ་པ་མཛད་ནས་རྟོགས་པ་མངོན་དུ་གྱུར་པའི་ལོ་རྒྱུས་མང་ཞིང་། དེ་དག་གི་བཞུགས་
གནས་བྲག་ཕུག་དང་མཚམས་ཁང་གི་ཤུལ་དུ་མ་ད་ལྟ་ཡང་མཇལ་རྒྱུ་ཡོད། དེ་ཡང་རི་དེའི་ངོས་
ཀྱི་ཀརྨ་སྒྲུབ་ཕུག་ནི། སྔོན་གྲུབ་པའི་དབང་ཕྱུག་ཀརྨ་པ་དུས་གསུམ་མཁྱེན་པས་ཕྱག་རྒྱ་ཆེན་
པོའི་རྟོགས་པ་ཐུགས་རྒྱུད་ལ་བརྙེས་པའི་གནས་ཡིན་པས་མིང་ཡང་ཀརྨ་སྒྲུབ་ཕུག་ཅེས་

67
ཆགས། དེ་རྗེས་དཔལ་སྟག་ལུང་གི་སྐྱེས་ཆེན་དུ་མས་ཕུག་པ་དེར་སྒྲུབ་པ་མཛད་ཚུལ་བླ་མ་སོ་
སོའི་རྣམ་ཐར་དུ་གསལ་ལོ། །རི་དེའི་རྩེ་མོར་བྱ་བཟང་ཆོས་ཁྲིའི་གདོང་ཟེར་བ་བྲག་རྒྱུད་དཔུང་པ་
བརྐྱངས་པ་འདྲ་བ་གཉིས་ཀྱི་བར་ན་སྤང་གཤོངས་གཡུ་ཡི་གཞོང་པ་ལྟ་བུའི་དབུས་སུ་སྐྱིལ་བུ་
ཞིག་ཡོད་པ་དེ་ནི་ཚར་ཆེན་རྡོ་རྗེ་འཆང་བློ་གསལ་རྒྱ་མཚོའི་སྒྲུབ་ཁང་བྱིན་རླབས་ཅན་ཡིན་
ཏེ། སྔོན་ཚར་ཆེན་རིན་པོ་ཆེ་ལྷུན་གྲུབ་སྡིངས་པས་སྦྱིན་བདག་བྱས་ཏེ་རི་ཁྲོད་དེར་དཔལ་རྡོ་རྗེ་
འཇིགས་བྱེད་ཀྱི་བསྙེན་པ་མཛད་པའི་ཚེ་ཟླ་བ་ལྔ་ཙམ་ནས་ཉིན་གཅིག་སྔ་དྲོ་ཉི་མ་རྩེ་ཤར་ལ་འོད་
དམར་པོས་ལྷོ་ཕྱོགས་ཐམས་ཅད་གང་འདུག་པ། ཉི་ཟེར་ཡིན་ནམ་དགོངས་ནས་གཟིགས་པ་
ན། མེ་དཔུང་ཆེན་པོ་འུར་སྒྲ་དང་བཅས་པ། བློས་མི་འཁྱུད་པའི་དབུས་ན་འཇིགས་བྱེད་ཡོངས་
རྫོགས་འཁོར་བཅུ་གཅིག ལས་ཀྱི་གཤིན་རྗེ་དང་བཅས་པ་ཞལ་མངོན་སུམ་དུ་གཟིགས་པ་
དང༌། ཡང་དེར་བཞུགས་པའི་སྐབས་ཤིག རྩ་བའི་བླ་མ་རྗེ་བཙུན་རྡོ་རིངས་པ་ཆེན་པོ་དྲན་དྲག་
ནས་དད་པ་ཆེན་པོས་བླ་མ་དྲན་པའི་མགུར་བླངས་པས། དུས་དེ་ཉིད་དུ། ནམ་མཁའི་དབྱིངས་
ནས་རྗེ་བཙུན་རྡོ་རིངས་པ་དེ་ཉིད། རྡོ་རྗེ་དང་། དྲིལ་བུའི་ཕྱག་མཚན་བསྣམས་ཤིང་། སེངྒེ་སྒྲ་
མེད་སྟན་མེད་ལ་ཆིབས་ནས། ཞལ་དངོས་སུ་བསྟན་ཏེ་གསུང་གི་བདུད་རྩི་དངོས་སུ་བསྩལ་བ་
དང༌། ཡང་དུས་གཅིག་གི་ཚེ་སྤྲིན་དཀར་གྱི་གསེབ་ནས། རྗེ་བཙུན་རྡོ་རིངས་པའི་རྣམ་སྤྲུལ་
ལྷའི་བུ་གཞོན་ནུ་གཉིས་ཀྱིས། ཚར་ཆེན་རིན་པོ་ཆེ་ལ་ཆོས་ཀྱི་དྲི་བ་མང་དུ་བྱུང་བ་ལ། ལན་གྱི་
གསུང་མགུར་བླངས་པའི་ཚུལ་ཚར་ཆེན་རིན་པོ་ཆེའི་རྣམ་ཐར་དུ་འདུག གཞན་ཡང་ཚར་ཆེན་
རིན་པོ་ཆེ་རི་ཁྲོད་འདིར་བཞུགས་དུས་མཛོད་གནང་བའི་གསུང་མགུར་མང་པོ་གསུང་མགུར་
ཕྱོགས་བསྡུས་ཀྱི་གྲས་སུ་བཞུགས་སོ། །དེས་ན་ཕྱི་ལྟར་ན་དབེན་པའི་རི་ཁྲོད། ནང་ལྟར་ན་ཙཱ་རི་
གཉིས་པ། གསང་བ་ལྟར་ན་བདེ་མཆོག་ཡབ་ཡུམ་གྱི་ཕོ་བྲང་། རྩ་གསུམ་དཔའ་བོ་མཁའ་འགྲོ་

00
སྤྲིན་བཞིན་དུ་འདུ་བའི་གནས་སུ་གྱུར་པ་འདི་ཉིད་ལ་བསྐོར་བ་ཕྱག་མཆོད་བྱས་ན་ཙཱ་རི་དངོས་ལ་
བྱས་པ་དང་ཕན་ཡོན་བྱིན་རླབས་མཉམ་པར་གསུངས་ཤིང་། སྤྲེལ་ལོ་ནམ་ཤར་ལ་ཕྱོགས་གང་
ས་ནས་མཇལ་བསྐོར་ལ་ཕེབས་མཁན་ཤིན་ཏུ་མང་ཞིང་། རབ་བྱུང་བཅུ་དྲུག་པའི་ལྕགས་སྤྲེལ་
ལོའི་ཟླ་བ་ལྔ་པའི་ཚེས་བཅོ་ལྔའི་མཐོ་རེངས་ལ་རི་འདིའི་ཐོག་ཏུ་འཇའ་འོད་ཀྱིས་ཁྱབ་པ་མི་མང་
པོས་མཇལ་བ་དང༌། སྐབས་འགར་རི་ཡི་ཁོང་ནས་ཆོས་སྒྲ་དང་མཆོད་རྫས་རོལ་མོ་སྣ་ཚོགས་ཀྱི་
སྒྲ་ཐོས་མཁན་བྱུང་བ་རེད། ཙཱ་རིའི་གནས་བསྐོར་བྱེད་སྐབས་སྟོང་རྩེ་རི་འདི་ལ་བསྐོར་བ་བདུན་
བསྐོར་ན་ཙཱ་རི་རོང་བསྐོར་དང་འདྲ། ལྔ་བསྐོར་ན་ཙཱ་རི་བར་བསྐོར་དང་འདྲ། གསུམ་བསྐོར་ན་
ཙཱ་རི་རྩེ་བསྐོར་དང་འདྲ་ཞིང་བསྐོར་ལམ་ཡང་ཕྱི་ནང་རིམ་གསུམ་ཡོད་པ་རྒྱུས་མངའ་ལྡན་པའི་
རྒན་རབས་ལ་དྲིས་ཏེ་ཤེས་པར་བྱ་དགོས། གནས་འདིའི་རི་ཤིང་གཅོད་པ་དང་། རི་དྭགས་རྔོན་
པ་རྒྱག་མཁན་ལ་གནས་བདག་གི་བཀའ་ཆད་དངོས་སུ་བྱུང་བའི་ལོ་རྒྱུས་མཐོང་ཆོས་ཡོད་པས་
ཀུན་གྱིས་བག་ཡོད་བྱའོ། །མདོར་ན་གོང་བཤད་འཕན་གནས་ཀྱི་ཆེ་བ་འདི་དག་རང་ཡུལ་གྱི་
བསྟོད་འདོད་ཙམ་མ་ཡིན་ཏེ། ཞྭ་ལུ་བློ་གསལ་བསྟན་སྐྱོང་གི་རྣམ་ཐར་ལས། སྤྱིར་འཕན་པོའི་
ཡུལ་གྱི་ལྗོངས་དེ་དག་ནི་སྔོན་བཀའ་གདམས་པའི་དགེ་བའི་བཤེས་གཉེན་བྱང་ཆུབ་སེམས་དཔའ་
ཆེན་པོས་ཡོངས་སུ་བཟུང་ཞིང་བྱིན་གྱིས་བརླབས་པས་རྒྱ་གར་གྱི་གནས་ཆེན་རྣམས་མཇལ་བ་དང་
ཁྱད་པར་མ་མཆིས་པ་ཞིག་ཡིན་འདུག ཅེས་གསུངས་པ་དང་། འཇམ་དབྱངས་མཁྱེན་བརྩེའི་
དབང་པོའི་དབུས་གཙང་གནས་ཡིག་ལས། དབུ་རུ་འཕན་ཡུལ་ཞེས་བཀའ་གདམས་ཀྱི་བསྟན་
པའི་འབྱུང་གནས་ཆེན་པོ་དེར། སྣེའུ་ཟུར་པ། པོ་ཏོ་བ། ཕུ་ཆུང་བ་སོགས་དགེ་བའི་བཤེས་
གཉེན་རྣམས་ཀྱི་གདན་ས་མཐའ་ཀླས་པ་ཡོད། ཅེས་སོགས་དམ་པ་དེ་རྣམས་ཀྱིས་མཐོང་ཆེན་གྱི་
བསྔགས་བརྗོད་དེ་ལྟར་གནང་ཡོད་པས་མཐོང་ཐོས་དྲན་རེག་གི་འབྲེལ་ཚད་དོན་དང་ལྡན་པའི་

གནས་རྟེན་རྩ་ཆེན་མང་པོ་ཕྱོགས་སུ་འདུས་པའི་ཆོས་ལུང་འདི་དག་ལ་མཇལ་བསྐོར་ཕྱག་མཆོད་
ལ་བརྩོན་པས་ཐར་པའི་ས་བོན་བཟང་པོ་བསྐྲུན་པར་རིགས་སོ། །སྨྲས་པ། འབྲེལ་ཚད་དོན་ལྡན་
གནས་རྟེན་ཁྱད་འཕགས་ལ། ་ །མཇལ་བསྐོར་ཕྱག་མཆོད་བགྱིས་པའི་བསོད་ནམས་ཀྱིས། །
བསྟན་པ་དར་རྒྱས་འཇིག་རྟེན་བདེ་སྐྱེད་འཕེལ། །འགྲོ་ཀུན་ཐར་པའི་ལམ་དུ་འཇུག་པར་ཤོག །
ཅེས་པའང་ཚུལ་རྒྱན་པས་བྲིས་པ་དགེའོ།། །
༄༅། །བོད་ཀྱི་རྡོ་རྗེ་གདན་དཔལ་ནཱ་ལེནྡྲ་གཟིམ་འོག་རིན་པོ་ཆེའི་སྐུ་ཕྲེང་རིམ་གྱི་རྣམ་ཐར་ཤིན་
ཏུ་བསྡུས་པ་དད་པའི་ས་བོན་བཞུགས་སོ།།
༈ ། ཨོཾ་སྭ་སྟི། དུས་གསུམ་རྒྱལ་བ་མ་ལུས་བཤིགས་ཤུལ་ལམ། །རིགས་གསུམ་འཕགས་
པ་སྐྱེད་པར་བྱེད་པའི་ཡུམ། །ཐེག་གསུམ་ཆོས་ཀྱི་སྙིང་པོ་ཕར་ཕྱིན་ཐེག །ས་གསུམ་སྤེལ་
མཁས་མི་ཕམ་ཆོས་ཀྱི་རྒྱལ། །དྲི་མེད་ཤཱཀྱའི་ཆོས་ཚུལ་ནོར་བུའི་གཏེར། །ཟླ་མེད་རྣམ་དཔྱོད་
གཟིང་གིས་ལེགས་བླང་ཤིང་། །འཕྲུལ་མེད་བཤད་སྒྲུབ་རྒྱལ་མཚན་རྩེར་མཆོད་པ། །མཚུངས་
མེད་རོང་སྟོན་དེད་དཔོན་ཆེན་པོས་སྐྱོང་། །གང་གི་རྒྱལ་ཚབ་མཐོན་པོར་ཉེར་བཀོད་པས། །
ཡོངས་རྫོགས་མདོ་བསྔགས་མཛོད་ལ་དབང་བསྒྱུར་བ། །དྭགས་པོ་ཀུན་མཁྱེན་བཀྲ་ཤིས་རྣམ་
རྒྱལ་སོགས། །སྤྲུལ་པའི་བསྐྱེད་རབས་ཕྲེང་བར་སྙིང་ནས་དད། །དམ་པའི་ཡོན་ཏན་ཟད་བྲལ་
ནམ་མཁའི་མཐའ། །བྱིས་བློས་ཚད་དུ་འཇལ་བའི་ཡུལ་མིན་ཀྱང་། ། མ་རྨད་དད་པའི་ས་བོན་
བསྐྲུན་ཕྱིར་དུ། །སྤྲོས་བྲལ་ཐུན་མོང་རྣམས་མདོར་ཙམ་གླིང་། །དེའང་རྒྱལ་བས་ལུང་གིས་
བསྔགས་པའི་བོད་དང་བོད་ཆེན་པོའི་ལྗོངས་སུ། སྤྲུལ་པའི་རྒྱལ་བློན་ལོ་པཎ་བྱང་ཆུབ་སེམས་
དཔའ་རྣམས་ཀྱིས་ཐུགས་སྐྱེད་རླབས་པོ་ཆེའི་བསྐྲུན་པར་མཛད་པའི་མཉམ་མེད་ཟས་གཙང་སྲས་

70
ཀྱི་བསྟན་པ་ཡོངས་སུ་རྫོགས་པ་འཛིན་པའི་ས་དགེ་བཀའ་རྙིང་གྲུབ་མཐའ་ཆེན་པོ་བཞིའི་ཡ་གྱལ་
དཔལ་ལྡན་ས་སྐྱ་པ་ཞེས་མཚན་སྙན་སྲིད་པ་གསུམ་ན་ལྷང་ངེར་གཡོ་བ་དེའི་རིང་སྲོལ་གསེར་གྱི་
ཡང་ཞུ་ལྟ་བུ་འཕྲུལ་ཟད་མདོ་སྔགས་བཤད་སྒྲུབ་ཀྱི་རྒྱུན་བཟང་པོ་རྨ་མེད་པར་འཛིན་པའི་བསྟན་
ཀུན་གྱི་གཙུག་རྒྱན་གཟིམས་འོག་རྡོ་རྗེ་འཆང་ཞེས་མཚན་ཡོངས་སུ་གྲགས་པ་དེ་ནས། ངེས་དོན་
དུ་རྒྱལ་ཚབ་ས་བཅུའི་དབང་ཕྱུག་གི་ངོ་བོར་སངས་རྒྱས་ཀྱང་། ཐ་སྙད་དུ་གདུལ་བྱའི་ངོར་སྤྲུལ་
པའི་ཟློས་གར་ཅིར་ཡང་གཏོན་ཅིང་། བྱེ་བྲག་འཕགས་ཡུལ་དུ་མཁས་མཆོག་ཀ་མ་ལ་ཤཱི་ལ་དང་
སློབ་དཔོན་སེང་གེ་བཟང་པོ་སོགས་པཎ་གྲུབ་མང་པོའི་སྐྱེ་བར་བཞེས། བོད་གངས་ཅན་ལྗོངས་
འདིར་སྤྲུལ་པའི་ཐོག་མར་ཀུན་མཁྱེན་རོང་སྟོན་ཆེན་པོ་ནི། འཕགས་ཡུལ་གྱི་པཎ་ཆེན་ནགས་ཀྱི་
རིན་ཆེན་བརྩོན་འགྲུས་བཟང་པོ། རྩོད་མེད་ཀྱི་མཁས་པ་ཆེན་པོ་གཡག་མི་ཕམ་བླ་མ་སངས་རྒྱས་
དཔལ། གོང་མ་ཐེག་ཆེན་ཆོས་རྗེ་ཀུན་དགའ་བཀྲ་ཤིས་སོགས་ལས་མདོ་སྔགས་གཞུང་ལུགས་
རབ་འབྱམས་ལ་གསན་བསམ་མཐར་ཕྱིན་པར་གནང་སྟེ་བོད་གངས་ཅན་ལྗོངས་ཀྱི་མཁས་པ་ཀུན་
གྱི་གཙུག་ནོར་དུ་གྱུར། དགུང་གྲངས་ཉེར་གཉིས་ནས་བརྒྱ་ཅུ་རྩ་བཞི་བར་མདོ་སྔགས་རབ་
འབྱམས་སྤྱི་དང་གཞུང་ལུགས་གྲགས་ཆེན་བཅོ་བརྒྱད་ཀྱི་བཤད་པ་རྐང་ཚུགས་སུ་མཛད་པས་
བཤད་པའི་རྒྱུན་འཛིན་ཀུན་མཁྱེན་བཀྲ་ཤིས་རྣམ་རྒྱལ། ཆོས་རྗེ་དགེ་བ་རྒྱལ་མཚན། གོ་རམས་
པ་བསོད་ནམས་སེང་གེ པཎ་ཆེན་ཤཱཀྱ་མཆོག་ལྡན། རབ་འབྱམས་པ་ཀུན་དགའ་ཡེ་ཤེས་
སོགས་དཔལ་ལྡན་ས་སྐྱ་པའི་བསྟན་འཛིན་ཆེན་པོ་རྣམས་དང་། གོང་ས་༧རྒྱལ་དབང་ཐམས་ཅད་
མཁྱེན་པ་སྐུ་ཕྲེང་དང་པོ་པཎ་ཆེན་དགེ་འདུན་གྲུབ་པ། གུང་རུ་ཤེས་རབ་བཟང་པོ་སོགས་མང་
ཐོས་སྡེ་སྣོད་འཛིན་པ་ཚིག་དོན་རབ་གསལ་མང་ཐོས་སྡེ་སྣོད་འཛིན་པ་ཁྲི་བཞི་ལྷག་ཙམ་བསྐྲུན་པར་
མཛད། བོད་ཀྱི་རྡོ་རྗེ་གདན་པ་དཔལ་ན་ལེནྡྲའི་ཆོས་སྡེ་ཆེན་པོ་ཕྱག་བཏབ། འབུམ་ཊིཀ་དང་ཕར་

7171.
ཕྱིན་འགྲེལ་པ་ཚིག་དོན་རབ་གསལ་སོགས་གཞུང་ཆེན་བཞི་བཅུའི་རྣམ་བཤད་དང་། གཞུང་
ལུགས་དྲུག་བཅུའི་སྤྱི་སྡོམ་སོགས་གཞུང་ཚན་ཆེ་ཆུང་གསུམ་བརྒྱ་བརྒལ་བའི་མཚོན་གླེགས་བམ་
བཅུ་ཕྲག་དྲུག་ལྷག་གསར་དུ་བརྩམས། ས་དྲུག་གི་ལམ་རྟགས་བརྙེས་པར་ཞལ་གྱིས་བཞེས་པ་
སོགས་གྲུབ་པའི་གོ་འཕང་མཐོན་པོར་གཤེགས། རྫུ་འཕྲུལ་དང་མངོན་ཤེས་ལ་ཐོག་པ་མེད་པར་
སོགས་ངོ་མཚར་བའི་རྣམ་ཐར་འབྱམས་སུ་ཀླད།། ༈ རྒྱལ་བ་དེ་ཉིད་ཀྱི་ཐུགས་སྲས་དམ་པ་
ཤར་དྭགས་པོ་ཀུན་དགའ་རྣམ་རྒྱལ་ནི། རོང་སྟོན་ཆེན་པོའི་དངོས་སློབ་སྡེ་སྣོད་འཛིན་པ་རྒྱུ་
མཚོའི་དབུས་ན་མཁྱེན་རྟོགས་ཀྱི་ཡོན་ཏན་མངོན་པར་འཕགས་པར་བརྟེན་རྒྱལ་ཚབ་མཆོག་ཏུ་
དབང་བསྐུར། ཞལ་སློབ་ཡོངས་ཀྱི་ཀྱང་ཀུན་མཁྱེན་ཡབ་སྲས་ཞེས་ཁྱད་མེད་ཀྱི་གཙུག་ཏུ་བསྐུར་
ཞིང་གསུང་གི་བདུད་རྩི་ལེན། ཉིན་ལྟར་ཆོས་ཐུན་སུམ་བཅུ་རྩ་གཉིས་རེ་ཐུགས་ཐོག་ནས་
གསུངས་པ་སོགས་འཆད་པའི་རྣམ་དཔྱོད་ལ་སུས་ཀྱང་འགྲན་དུ་མེད། སྦྱོར་དྲུག་གི་རྟོག་པ་
བརྙེས་པས་སྒྲོན་མེར་བལྟོས་མི་དགོས་པ་འོད་གསལ་གྱིས་འཕྲིན་ལས་རྣམས་མངོན་དུ་
གཟིགས། རིག་པའི་དབང་ཕྱུག་མང་པོ་རྩོད་པའི་རིགས་པས་ཚར་བཅད། ཕར་ཕྱིན་འགྲེལ་པ་
ལུང་རིག་འབྲུག་སྒྲགས་སོགས་ལེགས་བཤད་མཚར་དུ་དངར་བ་མང་པོ་བསྐྲུན། རིམ་གཉིས་
ཐུགས་དམ་ཟབ་མོ་ལ་རྩེ་གཅིག་ཏུ་གཞོལ་བས། དུས་འཁོར། དགྱེས་རྡོར། འཇིག་བྱེད་
སོགས་ལྷག་པའི་ལྷ་མང་པོ་མངོན་སུམ་རྗེས་སུ་བཟུང་། རོང་སྟོན་རྗེའི་གཟིམ་ཁང་འོག་ཏུ་རྗེ་ཉིད་
ཀྱི་གཟིམ་སྤྱིལ་བཏབ་པས་གཟིམ་འོག་ཅེས་མཚན་གྱི་ཐོག་མར་བྱུང་། ཀུན་མཁྱེན་རོང་སྟོན་ཡབ་
སྲས་ཟུང་དུ་འཇུག་པའི་རྣམ་འཕྲུལ་གཟིམ་འོག་སྐུ་ཕྲེང་དང་པོ་ཞབས་དྲུང་ངག་དབང་ནོར་བུ་ནི་ལྷ་
རིགས་རྩེའི་གདུང་ལས་སྐུ་འཁྲུངས། སྐུ་ཆུང་ངུ་ནས་སྐུ་ཞང་མཁྱེན་རབ་བྱམས་པ་ངག་དབང་
ལྷུན་གྲུབ་ནས་གསུང་ངག་རིན་པོ་ཆེ་གསན་ཏེ་སྙན་བརྒྱུད་གདམས་པའི་བང་མཛོད་དུ་

72
བཞུགས། ཕྱག་བཞེད་ཕྲ་མོ་ལས་སླ་མི་མཛོད་པར་རང་བྱང་ཆུབ་པར་གནང་བའི་རྨོར་ཆེན་ངག་
དབང་ཀུན་དགའ་ལྷུན་གྲུབ་སོགས་བསྟན་འཛིན་ཆེན་པོ་རྣམས་ཀྱི་མགྲིན་དབྱངས་གཅིག་འགྱུར་
གྱིས་བསྔགས་བསྟོད་འབུལ་བ་སོགས་དམ་པའི་རྣམ་ཐར་རྨད་དུ་བྱུང་བ་མངའ།། ༈ སྐུ་
ཕྲེང་གཉིས་པ་ངག་དབང་སངས་རྒྱས་བསྟན་འཛིན་ནི། བླ་མ་ལྷ་སྲུང་མང་པོས་གཟིམ་འོག་གོང་
མའི་ཡང་སྲིད་དུ་ངོས་འཛིན་མཛད། སྡོམ་གསུམ་མིག་གི་འབྲས་བུ་ལྟར་སྲུང་བའི་བཙུན་པའི་ཁྱུ་
མཆོག་ཆེན་པོར་བཞུགས་ལྷག་པའི་ལྷ་མཆོག་མང་པོའི་བསྟན་པ་མཐར་ཕྱིན་ཏེ་གྲུབ་པའི་མཚན་མ་
མངོན་དུ་བརྙེས་པ་སོགས་མཁས་བཙུན་གྲུབ་པའི་གཙུག་རྒྱན་དུ་བཞུགས།། ༈ སྐུ་ཕྲེང་
གསུམ་པ་བྱམས་པ་ངག་དབང་བསྟན་འཛིན་འཕྲིན་ལས་ནི། སྔོན་གནས་རྗེས་སུ་དྲན་ཅིང་དམ་
པའི་རིགས་སད། དཔལ་ས་སྐྱ་པ་ཡབ་ཆེན་སྐུ་དགའ་བློ་གྲོས་སོགས་མཁས་གྲུབ་ཀྱི་བླ་མ་མང་
པོ་བསྟེན་ནས་བཅུ་ཕྲག་རིག་པའི་གནས་ཡོངས་རྫོགས་ལ་གསན་བསམ་མཛད། གུ་རུ་པདྨས་
ཡང་ཡང་དུ་ཞལ་གཟིགས་ཤིང་དངོས་གྲུབ་བརྙེས། འོད་གསལ་གྱིས་ཕྱི་ནང་ཀུན་ཏུ་སྒྲིབ་མེད་དུ་
གཟིགས། ཏིང་ངེ་འཛིན་ཟབ་མོར་རྩེ་གཅིག་ཏུ་བཞོལ་བའི་ལམ་གྱི་དྲོད་རྟགས་མངོན་དུ་
གྱུར། ཐུབ་བསྟན་རྭ་བ་སོགས་ལ་མཚན་ཉིད་མདོ་ཕྱོགས་ཀྱི་ཆོས་འཁོར་མི་ལོ་བཅུ་ཕྲག་ལྷག་
ཙམ་བསྐོར། ལེགས་བཤད་གསར་པའི་གླེབས་བམ་ཡང་ཁ་འབབ་ཀྱི་ཆུ་བོ་ཆེན་པོའི་གྲངས་ལྡན་
དུ་བསྐྲུན། སྐལ་ལྡན་གྱིས་གདུལ་བྱ་མང་པོར་སྨིན་གྲོལ་གདམས་པ་མཐའ་ཡས་པ་གསུང་པ་
སོགས་ཆོས་ཕྱོགས་ཀྱི་འཕྲིན་ལས་ལ་འགྲན་དུ་མེད།། ༈ སྐུ་ཕྲེང་བཞི་པ་བྱམས་པ་ངག་
དབང་བསྟན་འཛིན་སྙན་གྲགས་ནི་རིགས་དང་སྐྱེས་ཐོབ་ཀྱི་ཤེས་རབ་ཆེ། སྐུ་ཆུང་དུས་ནས་ལྷ་མོ་
རབ་བརྟན་མ་སོགས་ཆོས་སྐྱོང་རྣམས་བྲན་དུ་འཁོལ། རྗེ་འཕྲིན་ལས་ཡོན་ཏན་སོགས་གསར་
རྙིང་རིས་སུ་མ་ཆད་པའི་མཁས་གྲུབ་མང་པོ་ནས་མདོ་རྒྱུད་བསྟན་བཅོས་བོད་ལྗོངས་སུ་འགྱུར་རོ་

73
ཅོག་ལ་མ་གསན་པ་མེད་པའི་མཁས་པ་སྦྱངས། རྗེ་བཙུན་འཇམ་དབྱངས་སོགས་ལྷག་པའི་ལྷ་དུ་
མའི་ཞལ་གཟིགས་རྗེས་སུ་བཟུང་སྟེ་གྲུབ་པའི་མཚན་མ་རྙེད། རྒྱལ་དབང་སྐུ་ཕྲེང་བཅུ་གཉིས་པ་
འཕྲིན་ལས་རྒྱ་མཚོ་དང་། པཎ་ཆེན་བསྟན་པའི་ཉི་མ་སྟེ་གང་ལྗོངས་རྒྱལ་དབང་ཡབ་སྲས་ཀྱི་
རིགས་བདག་ཏུ་དབང་བཀུར། མདོ་ཁམས་འཇམ་དབྱངས་མཁྱེན་བརྩེ་དབང་པོ་དང་། དཔལ་
སྤྲུལ་འཇིགས་མེད་ཆོས་ཀྱི་དབང་པོ་སོགས་མཁས་གྲུབ་མང་པོའི་གཙུག་གི་བཏུད་ཅིང་བླ་མར་
བསྟེན། དཔལ་ནཱ་ལེནྡྲ་མཚན་ཉིད་གསར་འཛུགས་དང་། ཕར་ཕྱིན་འགྲེལ་པ་རིན་ཆེན་ཐེམ་སྐས་
སོགས་བརྩམས་པའི་ལེགས་བཤད་མང་དུ་སྤེལ། བསྟན་ལ་འཁུ་བའི་དམ་ཉམས་མ་རུང་པ་
རྣམས་མངོན་སྤྱོད་ལས་ཀྱིས་ཚར་བཅད་པ་སོགས་བརྟུལ་ཞུགས་གྲུབ་པའི་རྗེ་བོར་གྱུར། ཆོས་
སྲིད་འཕྲིན་ལས་ཀྱི་ཕྱག་རྗེས་ཉི་མའི་འོད་ལྟར་གསལ་བ་སོགས་ས་བསྟན་རྨང་ནས་གསོ་བར་
མཛད།། ༈ སྐུ་ཕྲེང་ལྔ་པ་རྡོ་རྗེ་འཆང་བྱམས་པ་ངག་དབང་ཀུན་དགའ་བསྟན་འཛིན་འཕྲིན་
ལས་ནི། དཔལ་ས་སྐྱའི་ཁྲི་ཆེན་རྡོ་རྗེ་འཆང་ངག་དབང་དྲག་ཤུལ་འཕྲིན་ལས་རིན་ཆེན་དཔལ་
བཟང་པོ་དང་། བཅོ་བརྒྱད་རིན་ཆེན་མཁྱེན་བརྩེ་འོད་ཟེར། མཁན་པོ་སྙན་གྲགས་ཐར་
པ། རྒྱལ་དབང་ཐུབ་བསྟན་རྒྱ་མཚོ་སོགས་ལས་ས་དགེ་རྙིང་གསུམ་གྱི་གདམས་པ་ཕལ་མོ་ཆེ་
ལ་གསན་བསམ་གནང་། བཅོམ་ལྡན་དགྱེས་པ་རྡོ་རྗེ། མཁའ་སྤྱོད་རྡོ་རྗེ་རྣལ་འབྱོར་
མ། འཇམ་དབྱངས་དཀར་དམར། དམར་པོ་སྐོར་གསུམ་སོགས་ལྷག་པའི་ལྷ་ཕལ་མོ་ཆེའི་
བསྙེན་པ་མཐར་ཕྱིན་ཏེ་གྲུབ་པ་མཆོག་གི་གོ་འཕང་བརྙེས། ཚེ་འདིའི་འཕྲི་བ་ཆོད་པས་འཇིག་རྟེན་
ཆོས་བརྒྱད་ཀྱི་འགོ་སྙོམ། ཞྭ་སེར་བསྟན་པའི་སྲོག་ཤིང་སྐྱབས་རྗེ་ཕ་བོང་ཁ་པ་བདེ་ཆེན་རྙིང་
པོ། ཁང་གསར་རྡོ་རྗེ་འཆང་། རྒྱལ་བའི་ཡོངས་འཛིན་རྡོ་རྗེ་འཆང་རྣམ་གཉིས། གདན་ས་
གསུམ་གྱི་བླ་སྤྲུལ་དགེ་བཤེས་མང་མཚོན་རི་བོ་དགེ་ལུགས་པའི་བསྟན་འཛིན་ཆེན་པོ་མང་པོའི་བླ་

74
མར་བཀུར་ཞིང་ས་དགེ་འོ་མ་གཅིག་འདྲེས་ཀྱི་གདམས་པའི་རྒྱུན་སྤེལ། གསང་ཆེན་སློབ་བཤད་
ཚར་གྲངས་བཅོ་བརྒྱད་དང་། ས་སྐྱའི་གསེར་ཆོས་བཅུ་གསུམ། མགོན་པོ་ཆེ་ཆུང་སོགས་སྙན་
བརྒྱུད་མན་ངག་དབང་ཁྲིད་གདམས་པ་བགྲང་བ་ལས་འདས་པ་སོགས་གསུངས། རྒྱལ་བའི་
བཀའ་འགྱུར་ལྗག་ལུང་སོགས་རྩོད་མེད་ཀྱི་བསྟན་འཛིན་ཆེན་པོར་བཞུགས། ༈ སྐུ་ཕྲེང་
དྲུག་པ་མཆོག་སྤྲུལ་རིན་ཆེན་ངག་དབང་བསྟན་འཛིན་ནོར་བུ་འདི་ཉིད་ནི། ཡབ་གསང་འཛིན་གྲུབ་
རིགས་རྒྱ་མཚོའི་ཁྱུ་མཆོག་གསར་རྙིང་བསྟན་པའི་སྲོག་ཤིང་སྡེ་དགེ་རྫོང་གསར་རྒང་རྣ་སྤྲུལ་སྐུ་
རིན་པོ་ཆེའི་སྲས་སུ་ཤིང་འབྲུག་ལོར་སྐུ་འཁྲུངས། རྒྱལ་དབང་ཀརྨ་པ་དང་། ཀཿ ཐོག་དབོན་
སྤྲུལ་རིན་ཆེན་སོགས་སྐྱེས་ཆེན་མང་པོས་འཕགས་པའི་རྒྱུ་འཕྲུལ་དུ་གཟིགས་པས་མཚན་གྱིས་
རྣམ་གྲངས་དུ་མས་བསྔགས་བསྟོད་ཕུལ། ལྷག་པར་དཔལ་ས་སྐྱའི་ཁྲི་ཆེན་རྡོ་རྗེ་འཆང་ངག་
དབང་ཀུན་དགའ་ཐེག་ཆེན་དཔལ་འབར་འཕྲིན་ལས་དབང་གི་རྒྱལ་པོས་གཟིམ་འོག་གོང་མའི་
ཡང་སྲིད་དུ་ངོས་འཛིན་ཐེ་ཚོམ་གྱི་མདུད་རྒྱ་ཡོངས་སུ་གྲོལ་བར་བསྐྱང་། རྒྱབ་གནོན་དུ་གོང་ས་
ལྷ་མིའི་རྣམ་འདྲེན་༧རྒྱལ་དབང་བསྟན་འཛིན་རྒྱ་མཚོའི་རྡོ་རྗེའི་ལུང་གི་གཟིམ་འོག་རིན་པོ་ཆེའི་
མཚན་དུ་སྩལ་བ་སོགས། དམ་པའི་ཡང་སྲིད་རྩོད་ཟླ་དང་བྲལ་བ་འདི་ཉིད་འཚོ་ཞིང་བཞེས་ཏེ་
མདོ་བསྔགས་རིགས་པའི་གནས་རྣམས་དང་། ཐུན་མིན་ཟབ་གསང་སྨིན་གྲོལ་ཆ་ལགས་དང་
བཅས་པ་ལ་གསན་བསམ་ཆུ་བོའི་རྒྱུན་ལྟར་བཞིན་པ་ལགས་སོ།། །།
༈ ཨོཾ་སྭཱ་སྟི། ཟབ་ཟབ་ཚད་མ་བཞི་ལྡན་ཆོས། །ཆ་ལག་བཅས་པ་གནང་ཐོབ་ཀྱི། །བཀའ་
དྲིན་ལེགས་འབུལ་མཚོན་བྱེད་དུ། །དངོས་འབྱོར་དར་དཀར་ཡུག་བསྒྲིལ་ནང་། །འབུལ་མཚོན་
བལ་སྒོར་ལྔ་བཅུ་དང་། །བདག་གི་ལུས་ངག་ཡིད་གསུམ་ནི། །ཚད་ལྡན་བླ་མར་དབུལ་ལགས་

ན། །སྔོན་ཆད་ནོངས་ཅི་འགྱོད་བཤགས་ཞུ། །འབྲལ་བ་མེད་པའི་སྐྱབས་འཇུག་ཞུ། །ཞེས་
གུས་སློབ་ཐ་ཤལ་རིན་ཆེན་ཆོས་དར་པས་དད་ཤུགས་དྲག་པོས་གསོལ་བ་རྩེ་གཅིག་འདེབས་ཀྱིན་གུས་པས་
ཕུལ།།.གློ་བོ་རྩེ་བྲང་དགོན་དུ་ལམ་འབྲས་ཞུ་སྐབས་ཕུལ་བའོ།།
༄༅། །རྒྱལ་མཆོག་ཐམས་ཅད་མཁྱེན་པ་ཆེན་པོ་སྐུ་ཕྲེང་བཅུ་བཞི་པར་ཞབས་བརྟན་དུ་གསོལ་
བ་འཆི་མེད་བདུད་རྩིའི་དབྱངས་སྙན་ཞེས་བྱ་བ་བཞུགས།།
༈ ། ཨོཾ་སྭ་སྟི། རྒྱལ་བ་ཀུན་གྱི་བརྩེ་ཆེན་ཡེ་ཤེས་སྐུ། །གཅིག་ཏུ་བསྡུས་པ་གངས་རི་ལྟར་
དཀར་བ། །འཕགས་མཆོག་འཇིག་རྟེན་དབང་ཕྱུག་སྤྲུལ་པའི་སྐུ། །ཁམས་གསུམ་འགྲོ་བའི་བླ་
མ་རྒྱལ་གྱུར་ཅིག །སྲིད་པ་གསུམ་ན་ངོ་མཚར་ཟླ་མེད་པ། ། ཨུ་དུམ་ཝཱ་ར་ལྟར་འཕགས་ཐམས་
ཅད་མཁྱེན། །འཛམ་གླིང་བསྟན་འགྲོ་ཡོངས་ཀྱི་གཙུག་ནོར་ཆེ། །རྒྱལ་མཆོག་ཕྱག་ན་པདྨོ་
ཞབས་བརྟན་གསོལ། །གདོད་ནས་མངོན་སངས་རྒྱས་ཀྱང་རྩོད་པའི་དུས། །འགྲོ་རྣམས་ཕྱག་
གི་ཡལ་གས་ཉེར་འཛིན་པའི། །ཐུགས་བསྐྱེད་དམ་བཅའ་རྡོ་རྗེ་ལྟ་བུར་བརྟན། །ས་བཅུའི་དབང་
ཕྱུག་ཆེན་པོ་ཞབས་བརྟན་གསོལ། །བྱང་ཆུབ་ལམ་གྱི་རིམ་པའི་མངོན་རྟོགས་ཀུན། །གསང་བ་
གསུམ་དང་དབྱེར་མེད་འདྲེས་པ་ལས། །མཁྱེན་དང་བརྩེ་བའི་ཡོན་ཏན་བསམ་མི་ཁྱབ། །བྱང་
ཕྱོགས་ཐུབ་དབང་གཉིས་པར་ཞབས་བརྟན་གསོལ། །འཆད་རྩོད་རྩོམ་ལ་ཆགས་ཐོགས་མི་
མངའ་ཞིང་། །སྤོབས་པའི་གཏེར་ཆེན་བརྒྱད་པོ་ཡོངས་སུ་གྲོལ། །སོ་སོ་ཡང་དག་རིག་པས་
ཆོས་སྟོན་པ། །ཕྱོགས་ལས་རྣམ་རྒྱལ་ཆེན་པོར་ཞབས་བརྟན་གསོལ། །བློ་བཟང་རྒྱལ་བའི་
བསྟན་པ་རིན་པོ་ཆེ། །བཤད་སྒྲུབ་ལས་ཀྱི་འཁོར་ལོས་ཕྱོགས་བརྒྱར་སྤེལ། །རྒོལ་ངན་བདུད་ཀྱི་
གླང་པོའི་ཀླད་པ་འགེམས། །འཇིགས་བྲལ་སྨྲ་བའི་སེངྒེར་ཞབས་བརྟན་གསོལ། །སྣང་གསུམ་

76
རྒྱུད་གསུམ་གསང་སྔགས་ལམ་གྱི་རིམ། །དབང་བཞིའི་རྣལ་འབྱོར་ཟབ་མོས་འགྲོས་བཞི་
ཐིམ། །སྐུ་བཞིའི་ཡེ་ཤེས་མངོན་སུམ་བརྙེས་མཛད་པ། ། ཁྱབ་བདག་རྡོ་རྗེ་འཆང་དབང་ཞབས་
བརྟན་གསོལ། །དངོས་པོ་ཀུན་གྱི་གནས་ལུགས་ཕྱག་རྒྱ་ཆེ། །ཟབ་གསལ་གཉིས་སུ་མེད་པའི་
ལྷན་སྐྱེས་ཀྱི། །ཡེ་ཤེས་ཉི་མས་སྲིད་ཞིའི་མུན་སེལ་བ། །རྣལ་འབྱོར་དབང་ཕྱུག་ཆེན་པོར་
ཞབས་བརྟན་གསོལ། །རྒྱུད་སྡེ་རྒྱ་མཚོའི་གསང་བ་ཀུན་གྱི་མཛོད། །སྨིན་གྲོལ་ཁ་འབབ་རྣམ་
བཞིའི་རྒྱུན་བཟང་པོ། །སྐལ་བཟང་གདུལ་བྱའི་ཞིང་སར་འདྲེན་མཛད་པ། །གསང་བ་འཛིན་
པའི་བདག་པོར་ཞབས་བརྟན་གསོལ། །འཁོར་འདས་ཆོས་ཀུན་རྟེན་འབྲེལ་རོལ་པར་ཤར། །
ཤར་ཡང་གདོད་ནས་སྐྱེ་མེད་རབ་ཞི་བ། །སྤྲོས་པ་ཀུན་བྲལ་ཟབ་མོ་དབུ་མའི་ལམ། །སྟོན་
མཁས་ཀླུ་ཡི་དབང་པོར་ཞབས་བརྟན་གསོལ། །ཕྱི་ནང་གཞན་གསུམ་དབྱེར་མེད་དུས་འཁོར་
ལོ། །ལེགས་པར་འདོམས་མཁས་རིགས་ལྡན་པདྨ་དཀར། །བྷོ་ཊའི་ལྗོངས་སུ་དགེ་བའི་བཤེས་
སུ་སྟོན། །དང་པོའི་སངས་རྒྱས་ངོ་བོར་ཞབས་བརྟན་གསོལ། །འཁོར་འདས་ཆོས་ཀུན་འོད་
གསལ་ཐིག་ལེའི་ཀློང་། །བྲི་གང་མེད་པ་ལྷུན་གྱིས་རྫོགས་པ་ཆེ། །བྱར་མེད་རང་གྲོལ་འབྲས་
བུའི་རྒྱལ་ས་སྙོགས། །ཀུན་བཟང་གདོད་མའི་མགོན་པོར་ཞབས་བརྟན་གསོལ། །མདོར་ན་ཐུབ་
བསྟན་ཡོངས་རྫོགས་ཤིང་རྟ་ཆེ། །མ་འདྲེས་ཕྱག་གིས་འདྲེན་ལ་བསྙེངས་པ་བྲལ། །བསྟན་དང་
འགྲོ་བ་ཀུན་གྱི་སྐྱབས་གཅིག་པུ། །བསྟན་འཛིན་རྒྱ་མཚོའི་དབང་པོར་ཞབས་བརྟན་གསོལ། །
སྲིད་པ་གསུམ་གྱི་ཆེ་རྒུའི་གཙུག་ནོར་གྱིས། །གང་གི་ཞབས་པད་བཀྲ་ཤིས་འཁོར་ལོ་ལ། །
གུས་ཤིང་འདར་བཅས་ལན་བརྒྱར་བཏུད་པ་ཡིས། །ཆོས་ཀྱི་རྒྱལ་པོ་ཆེན་པོར་ཞབས་བརྟན་
གསོལ། །ལྷ་མིན་བདུད་སྡེ་ཚར་གཅོད་ལྷ་ཡི་དབང་། །མཐུ་སྟོབས་ནུས་པའི་རྡོ་རྗེ་རྩེ་བརྒྱ་
པས། ། ལྟ་ངན་ལོག་ལྟའི་བྲག་རི་འཇོམས་མཛད་པ། །འཇིགས་མཛད་ཧེ་རུ་ཀ་དཔལ་ཞབས་

77
བརྟན་གསོལ། །ས་དང་ལྷུན་པོ་ཉི་ཟླ་གནས་ཀྱི་བར། །གསང་གསུམ་གཞན་དུ་འགྱུར་བ་མེད་པ་
ཡི། །གྲུ་འཛིན་འཕགས་མཆོག་དགྱེས་པའི་གཞལ་མེད་ཁང་། །རྡོ་རྗེའི་ཁྲི་ལ་གཞོམ་བྲལ་བརྟན་
བཞུགས་གསོལ། །འཆི་མེད་ལྷ་མཆོག་གསུམ་གྱི་བྱིན་རླབས་དང་། །བླ་མ་ཡི་དམ་སངས་
རྒྱས་བྱང་སེམས་ཀྱི། །བདེན་པའི་སྟོབས་ཀྱིས་ཇི་ལྟར་གསོལ་བའི་དོན། །གེགས་མེད་འགྲུབ་
པར་བྱིན་གྱིས་བརླབ་ཏུ་གསོལ།། །།ཞེས་སྒོ་གསུམ་དངོས་པོ་ཀུན་གྱིས་བཏུད་དེ་ཤར་མདོ་ཁམས་
ཀྱི་ལྗོངས་སུ་གནས་པ་འཇམ་དབྱངས་མཁྱེན་བརྩེའི་སྤྲུལ་མིང་འཛིན་པ་འཇམ་དབྱངས་ཆོས་ཀྱི་བློ་གྲོས་
པས་གུས་པ་ཆེན་པོས་དབུས་འགྱུར་འཆང་ལྷ་ལྡན་ར་ས་འཕྲུལ་སྣང་གི་ཆོས་འཁོར་ཆེན་པོའི་ལྷོ་ཕྱོགས་
བསམ་འགྲུབ་ཕོ་བྲང་གི་གཟིམ་ཤག་ཏུ་གསོལ་བ་བཏབ་བཞིན་བྲིས་ཏེ་ཐམས་ཅད་མཁྱེན་གཟིགས་ཆེན་པོའི་
སྤྱན་སྔར་ཕུལ་བ་༧ཞབས་པད་བསྐལ་པ་རྒྱ་མཚོར་བཞུགས་པའི་རྒྱུར་གྱུར་ཅིག། །།སརྦ་དཱ་ཀ་ལྱཱ་ཎཾ་
སུ་ཐེ་ཡོ་བྷ་བ་ཏུ།། ། ། །

78 ，
༄༅། །ནམོགུརུབྷཱཀྱམུནེཙཡུབརཱཛབུདྡྷམིཏྲིདྷརྨསངྒམཎྜལ །།
༄༅། །བླ་མ་ཤཱཀྱ་ཐུབ་པ་དང་རྒྱལ་ཚབ་བྱམས་པ་དམ་ཆོས་དགེ་འདུན་དཀྱིལ་འཁོར་ལ་ཕྱག་
འཚལ་ལོ།།
ཨོཾསྭསྟིསརྦསིདྡྷིརསྟུ། མཆོག་དང་བདེ་ལེགས་ཐམས་ཅད་འགྲུབ་པར་གྱུར་ཅིག །ཞེས་མཆོད་
བརྗོད་སྨོན་ལམ་གྱི་ལམ་ཡངས་པར་བྱས་ནས་སྐབས་སུ་གང་གླེང་བ་ནི། ང་ཚོའི་གནས་ཆེན་
ལུམ་བྷི་ཚལ་བཀྲ་ཤིས་རབ་བརྟན་གླིང་དགོན་དང་། བལ་ཡུལ་མཆོད་རྟེན་བྱམས་དགོན་ཡིད་
དགའ་ཆོས་འཛིན་གླིང་ཆོས་སྡེ་གཉིས་ཀྱི་སྒྲིགས་བཙུགས་ཀྱི་དཀའ་རྙོག་སེལ་ཐབས་སློབ་སྟོན་
ཕྲན་བུ་ཞིག་ཞུ་རྒྱུ་ལ། ༥༩ལོར་༧རྒྱལ་བ་ཡིད་བཞིན་ནོར་བུ་བོད་ཀྱི་ཆོས་སྲིད་ཡོངས་ཀྱི་དབུ་
འཁྲིད་རྒྱ་གར་དུ་ཞབས་སོར་བཀོད་པ་དང་ཆབས་ཅིག ཆོས་ལུགས་ཁག་གི་དབུ་འཁྲིད་བླ་ཆེན་
ཁག་དང་། ཆོས་སྲིད་ཀྱི་མཁྱེན་ཡོན་ཅན་ཚང་མ་ལྷན་འཛོམས་ཀྱིས་༦༣ལོར་རིས་མེད་ཆོས་ཀྱི་
ཚོགས་ཆེན་ཚུགས་ཏེ་བསྟན་པ་ཆབ་སྲིད་བསྐྱར་གསོའི་ཕྱག་ལས་གནང་བཞིན་པ་ལ་བརྟེན། ལོ་
ལོ་ནས་ཁྱབ་བརྡལ་དུ་འགྲོ་བཞིན་གཞུང་དམངས་ཀྱི་ལས་ཁུང་བཟོ་ཞིང་སློབ་གྲྭ་སོགས་ཁྱབ་
བརྡལ་ཡར་རྒྱས་འགྲོ་བཞིན་དང་། ཆོས་ལུགས་ཁག་གྱི་རྟེན་གཞི་མ་དགོན། ཆོས་ཕྱོགས་ཀྱི་
འཛིན་གྲྭ། སློབ་གྲྭ་སོགས་སོ་སོའི་རིང་ལུགས་འཛིན་སྐྱོང་ཡར་རྒྱས་གོང་འཕེལ་མཐོང་ཆོས་སུ་
ཡོད་པ་བཞིན། སྐབས་བབས་ས་ངོར་ཚར་གསུམ་གྱི་ས་སྐྱ་བདག་ཁྲི་རྣམ་པ་ལྷན་རྒྱས་དབུར་
བཞུགས་ཀྱིས་རྟེན་གཞི་མ་དགོན་ཕྱག་འདེབས་མཛད་བཞིན་རིག་གཞུང་མཐོ་སློབ་ཁག་བཙུགས་
གནང་མཛད། སྒྲུབ་མཆོད་ཁག་བཅས་ཉམས་མེད་དང་། ངོར་བླ་ཁག་གི་མཁན་རིན་པོ་ཆེ་
གཤེགས་བཞུགས་བཞི་ཙམ་ཕེབས་ཏེ་རྟེན་གཞི་མ་དགོན་གསར་བཞེངས་སྒྲུབ་མཆོད་ཁག་བདུན་
བཅས་ཚུགས་བཞིན། ཚར་པ་བོད་དུ་ཡང་དགོན་སྡེ་བླ་སྤྲུལ་ཉུང་ཤས་ཀྱང་། སྤྱི་མཚུངས་

19
༥༩ལོར་བྱེས་འབྱོར་ན་ལེནྡྲའི་བླ་སྤྲུལ་བཞི་དང་མདར་གྲང་ཆེའི་མཁན་པོ་བཅས་ཕེབས་
ཀྱང་། གཟིམ་འོག་རྡོ་རྗེ་འཆང་དང་། རྩེ་སྤྲུལ་རིན་པོ་ཆེ། ང་ཚོའི་ཞབས་དྲུང་། མདར་གྲང་
ཚེའི་མཁན་པོ་བཅས་ཞི་དབྱིངས་སུ་གཤེགས་ཤོར་བས། ད་ལྟ་ཚར་པ་ཕྲན་ཙམ་མ་གཏོགས་མེད་
གཤིས། ༧གོང་ས་ཆེན་པོའི་དབུ་འཁྲིད་ཀྱིས་བསྟན་པ་ཚང་མ་ཡར་རྒྱས་ཡོད་བཞིན་ལ་སྤྱི་
མཚུངས་ཚར་བསྟན་ལ་གྲོགས་མེད་གཅིག་པུ་ཡིན་ཀྱང་སེམས་ཤུགས་བསྐྱེད་མུས་ཐོག་ལོ་ཤས་
ཆོས་དོན་དྲུང་ཆེ་ཞུ་དགོས་བྱུང་ཡང་། གནས་ལུགས་༧སྙན་སེང་གིས་དགོངས་པ་བཟང་འཁྲོལ་
མཚམས་བསྟན་དོན་སྙིང་བཅང་གིས་དཀའ་ངལ་ལ་མ་འཛེམས་པར་འཆད་སྤེལ་རྒྱ་ཆེ་བྱས་པ་
དང་། གནས་ཆེན་ལུམ་བྷི་ཚལ་བཀྲ་ཤིས་རབ་བརྟན་གླིང་དང་། བལ་ཡུལ་མཆོད་རྟེན་ཡིད་
དགའ་ཆོས་འཛིན་གླིང་གཉིས་རྟེན་དང་བརྟེན་པ་གསར་བཞེངས་ཀྱིས་ལོ་གསུམ་སྒྲུབ་གྲྭ་ཐེང་
གསུམ་རིང་ས་ངོར་ཚར་གསུམ་གྱི་སྒྲུབ་གྲྭ་བླ་གྲྭ་བཅུ་བདུན་ཙམ་ཐོན་པ་དང་། གནས་ཆེན་བྷག་རྡུ་
ར་དང་། གུ་རུའི་སྒྲུབ་གནས་གློ་བོ་གེ་ཀར་གཉིས་ལ་ཉམས་གསོས་ཀྱི་རི་ཁྲོད་གཉིས་
བཏབ། བལ་ཡུལ་དགོན་ཆེན་གཉིས་སུ་ཉིན་ལྟར་སྒྲོལ་ཆོག་ཆག་མེད་དང་། སྒྲུབ་མཆོད་ཆོས་
སྤྱོད་རིམ་པ་དགོན་ཁག་གཉིས་སུ་སྲུང་འཕྲིན་ཆག་མེད་སྒྲུབ་པས་བླ་ལྷ་ཆོས་སྲུང་གི་ཐུགས་རྗེས་
ཚང་མ་ནད་མེད་ཆོས་སྤྱོད་འཕེལ་བ་དང་། བླ་ལྷ་ཆོས་སྲུང་གི་ཐུགས་རྗེས་མ་བསྐུལ་དང་བླངས་
ཀྱིས་ཆུ་བྱ་ལོར་དཔལ་ཡུལ་དར་ཐང་རིན་པོ་ཆེས་སྦྱིན་བདག་ཞུས་ཏེ། གནས་ཆེན་ལུམ་བྷི་ནིར་ས་
སྐྱ་བདག་ཁྲི་རིན་པོ་ཆེ། ཀླུ་ལྡིང་མཁན་རིན་པོ་ཆེ་དང་། ཕྲན་བཅས་ས་ངོར་ཚར་གསུམ་གྱི་བླ་
མ་དགེ་འདུན་སྟོང་ལྷག་ཙམ་སྨོན་ལམ་ཆེན་མོ་ཚུགས་ཏེ། གེགས་བར་ཕྲ་མོ་ཙམ་མེད་ཚང་མས་
ཐུགས་འདོད་ཁེང་པ་བྱུང་སོང་བ་དང་། དུས་ཚོད་སྔ་རྟིང་དུ་ཁོ་བོས་བར་མེད་དུ་མ་བསྡད་པར་
བསྟན་འཛིན་མཁོ་དེབ་དང་། ལུམ་བྷི་ནིའི་དཀར་ཆག་སོགས་དེབ་མང་པོ་བརྩམས་ཡོད། ད་ཆ་

80
ས་ངོར་ཚར་གསུམ་གྱི་སྙན་བརྒྱུད་བསྟན་པར་སྨན་ཆེད་བསྙེན་མཚམས་ཟླ་བ་མང་པོ་བསྡད་མུས་
དུས་རྒྱུན་དགོན་གཉིས་ཀྱི་འཁུར་འགན་བྱེད་མུས་ཡང་། ད་ཆ་ལོ་ན་མཐོ་བ་དང་། ཁ་བཏོན་
མང་བས་དུས་ཚོད་ཀྱིས་མི་ལྡང་བས་ནམ་ཉིན་བར་མེད་དཀའ་ངལ་ལ་བརྟེན་གཙོ་འཛིན་ངའི་
རོགས་སུ་ས་གནས་ཀྱི་ལམ་སྟོན་སྦྱིན་བདག་བཀའ་དྲིན་མཚུངས་མེད་གློ་བོ་རྒྱལ་ཁང་དང༌། དེ་
འོག་དགོན་ཁག་གཉིས་ཀྱི་འགན་འཛིན་འོས་པ་ཆེན་མོ་ལགས་དང་། དབང་འདུད་རྒྱལ་པོ་
ལགས་གཉིས་འབྲེལ་ཡོད་མཁྱེན་བརྩེ་ཟུང་ལྡན་སོང་རྣམ་གཉིས་དང་། དེ་རྗེས་ལོ་ན་བྱས་རྗེས་
ཤེས་ཡོན་ལྡན་པ་འགན་འཛིན་རིམ་པས་འདིའི་ནང་ནས་ཐོན་པ་བྱུང་ན་དགེ་མཚན་ཆེ་སྙམ། ངའི་
བསམ་འཆར་འགན་འཛིན་གྱི་འོག་ཏུ་ཕྱིའི་སྦྱིན་བདག་ངོ་ལེན་སོགས་ཕྱི་འགྲོ་ཕྱི་གཉེར་གཅིག་ནང་
གི་གཙུག་ལག་འཛིན་སྐྱོང་དང་། ཕྱི་ནང་གི་དངོས་པོར་བལྟ་རྟོགས་ཚག་ཚུད་བྱེད་མི་གཅིག་ལྕོག་
སྟངས། བསྟན་བདག་ཕྲན་གྱི་བཀའ་སློབ་དང་། འགན་འཛིན་ནས་གསར་བཟོས་འཆར་གཞི་
དང༌། དགོན་ཁག་གཉིས་ཀྱི་ཕྱི་ནང་ཆོས་སྲིད་ལག་ལེན་བཅའ་སྒྲིགས་བཅས་ཚང་མས་ཡིག་ཆ་
གསུམ་པོ་འདི་ཕྱག་བཞེས་དོན་འཕེལ་བྱུང་ན་ཆོས་སྲིད་གང་ཅི་མི་ཉམས་གོང་འཕེལ་ཡོང་བའི་རེ་
སྨོན་དང་། དམ་ཅན་རྒྱ་མཚོར་འཕྲིན་བསྐུལ་ཞུ་གི་ཡོད། ཞེས་པ་འདི་བཞིན་ཀུན་མཁྱེན་རོང་
སྟོན་ཆེན་པོས་ཕྱག་བཏབ་པའི་བོད་ཀྱི་ཤྲཱི་ན་ལེནྡྲའི་དགོན་གྱི་ཀུན་མཁྱེན་ཡབ་སྲས་ནས་གདན་ཁྲི་
བརྒྱད་པ་འབྲོམ་སྟོན་རྣམ་འཕྲུལ་ལྕེ་བཙུན་མཁྱེན་རབ་རྗེ་རིན་པོ་ཆེ་ནས་བཟུང་གདན་ཁྲི་ཉི་ཤུ་རྩ་ལྔ་
པ། ལྕེ་བཙུན་ཤ་སྟག་གི་ཁྲི་ཐོག་བཅོ་བརྒྱད་པ་ལུམ་བྷི་ཚལ་བཀྲ་ཤིས་རབ་བརྟན་གླིང་
དང་། བལ་ཡུལ་བྱམས་དགོན་ཡིད་དགའ་ཆོས་གླིང་ཕྱག་འདེབས་པ་པོ་བཅོ་བརྒྱད་ལྕེ་བཙུན་ཝ་
གིནྡྲ་པྲ་ཛྙཱ་སུ་བྷ་ཎི་ཏ་ས་མུ་དྲས་ཚུ་བྱ་ས་ཟླའི་ཚེས་ དུས་ཆེན་བཟང་པོར་བྲིས་པས། བི་ཛ་

ཡནྟུ།།..འདི་བགཤམ་ལྕེ་བཙུན་ངོ་མས་ཕྱག་དམ་ཡོད། ༈ ། ལྕེ་ཡི་རིགས་འཁྲུངས་མཁན་ཆེན་ངག་གི་
དབང་། །མདོ་སྔགས་ཡོངས་ལ་མཁྱེན་པ་རབ་རྒྱས་པ། ། ས་ངོར་ཚར་གསུམ་བཞེད་སྲོལ་
ལེགས་བཤད་རྣམས། །མི་ཉམས་རྒྱ་མཚོ་ལྟ་བུར་རྒྱས་མཛད་པའི། །གང་གི་ཐུགས་བཞེད་
བལ་ཡུལ་གནས་ཆེན་ནང་། །ལུམ་བྷི་ཚལ་དང་བྱ་རུང་ཁ་ཤོར་དུ། །གཙུག་ལག་ཁང་དང་སྐུ་
གསུང་ཐུགས་རྟེན་སོགས། ། རྒྱ་ཆེར་བཏབ་མཛད་བཀའ་དྲིན་ཅན་ལ་བསྟོད། །ཞེས་པ་ཚིག་གི་
སྔོན་བསུས་ནས་མགོན་པོ་མཆོག་གི་དགོན་གནས་བྱམས་ཆེན་དགོན་དུ་ལས་བྱེད་དགེ་འདུན་དང་
བཅས་པར་བཀའ་སློབ་སྔ་རྗེས་སུ་སྩལ་བ་དང་། སླར་ཡང་ད་ལམ་ཕྱི་ལོ་ ཟླ་ ཚེས་ ཉིན་
བཀའ་སློབ་བཟང་མོ་སྩལ་བ་སོགས་ལ་བརྟེན། བོད་རྒྱལ་ལོ་ ཕྱི་ལོ་ ཟླ་ཚེས་
ལ།། མདོ་རྒྱུད་བསྟན་པའི་གསལ་བྱེད་༧སྐྱབས་རྗེ་བཅོ་བརྒྱད་ཁྲི་ཆེན་རིན་པོ་ཆེ་མཆོག་གི་
བསྟན་འགྲོའི་མགོན་དུ་དགོངས་གཞི་བླ་མེད་བཞེས་ཏེ་བལ་ཡུལ་ཁུལ་གནས་ཆེན་ལུམ་བྷི་ནིར་
དགོན་གནས་དང་། ནང་རྟེན་ཐུབ་དབང་རིན་པོ་ཆེའི་སྣང་བརྙན་སོགས་གསར་བཞེངས་
དང་། མཆོད་རྟེན་བྱ་རུང་ཁ་ཤོར་གནས་ཆེན་ཉེ་འདབས་སུ་བྱམས་ཆེན་ལྷ་ཁང་དགེ་འདུན་
བཞུགས་གནས་འདུ་ཁང་སོགས་སྐུ་ངལ་ཁྱད་བསད་ཀྱིས་འགྲོ་འགོན་འཕངས་མེད་གཏོང་གནང་
གི་བཀོད་ལེགས་བྱིན་རླབས་ཅན་གསར་བཞེངས་མཛད་པ་འདི་བཞིན་ད་བར་གཙོ་བོ་༧སྐྱབས་རྗེ་
མཆོག་ནས་དགོན་ཡས་མས་གཉིས་ཀྱི་ཕྱི་ནང་གང་སར་ཐུགས་འཁུར་བཞེས་ཏེ་གྲ་རྒྱས་ཕུན་སུམ་
ཚོགས་པ་ཡོད་པ་ཚང་མས་མཁྱེན་ཆོད་དེ་ལྟར་ཡང་། ད་མཚམས་ཕྱི་ནང་གང་སར་གཟིགས་
གཞིག་མཛད་རྒྱུར་ཐུགས་དམ་ལ་གནོད་སྐྱོན་ཆེ་བ་དང་། ལྷག་པར་དུ་སྐུ་ན་སྨིན་སྟབས་དགོན་གྱི་
ཕྱི་ནང་གང་སར་མཐུས་ཤོར་འགྲོ་ཞིག་གཟིགས་ཏེ་གཤམ་འོག་དགོན་ནང་ཞབས་ཞུ་རྣམས་ལ་
གང་ལ་གང་འོས་ཀྱི་ལས་འགན་རེ་ལེན་དགོས་ཞེས་བཀའ་སློབ་སྔ་རྗེས་སྩལ་བར་བརྟེན། རང་

དོན་རང་གཅེས་ཀྱི་དགོན་པའི་སྒྲིགས་བཞུགས་དགེ་འདུན་རྣམས་ནས་ཞུ་དགོས་དེ་ལྟར་ཡང་ཕྲན་
བུའི་གཡས་ཁག་གཡོན་ཀྲིས་ཀྱི་ཤེས་ཡོན་ཆེ་ཆུང་ལ་མ་ལྟོས་པར་དོ་འཁུར་བྱེད་མི་དེ་ཙམ་མེད་
པར་བརྟེན། ད་ནས་ཟུང་སྒྲིགས་གཞི་དོན་མཚན་འཁོད་པ་འདི་བཞིན་གཤམ་གསལ་རྣམས་སོར་
གནས་ཞུ་རྒྱུ། དགོན་པའི་ཕྱི་ནང་གང་སྤྱིར་ལས་དོན་བྱེད་པོ་བསྐོ་ཤག་མཛད་རྒྱུར་མི་འགྲོ་གསུམ་
༧སྐྱབས་རྗེ་མཆོག་ནས་ཡེ་ཤེས་དབྱིངས་སྤྱད་ཀྱི་བསྐོ་འཛུགས་ཡོང་བ་སྐྱབས་ཞུས་ཀྱིས་དགོན་
པའི་ཚོགས་ཆོས་རྭ། དགེ་ཚུལ་སློང་གི་བཅའ་ཁྲིམས་སློབ་མཚན་དེབ་སོགས་ཟུར་གསལ་འགན་
འཛིན་དབང་འདུད་ལགས་ནས་གནང་རྒྱུ། ལས་ཁུངས་སུ་ལས་བྱེད་འགོ་འཛིན་དབུ་ཆེན་ཤི་ལོག་
ལགས་དང་། དྲུང་ཆེ། དངུལ་རྩིས་པ། བསྐོ་ཤག་སྩལ་ཟིན་པ་ལྟར་ལས་དོན་བྱེད་སྒོ་གཙོ་བོ་
༧སྐྱབས་རྗེ་མཆོག་གི་དགོངས་གཞི་དང་བསྟུན་པས་དོན་ཆེ་རིགས་ལ་འགོ་འཛིན་ནས་དགོངས་
བསྐོར་ཞུས་ཏེ་ཆོག་ཅན་ཞུ་དགོས། དེ་མིན་ལས་དོན་ཆུང་རིགས་ལ་ལས་ཁུངས་དེ་ནས་ཐག་
གཅོད་བྱས་ཆོག གཤམ་འོག་ལས་བྱེད་རྣམས་གང་ལ་གང་འོས་ཀྱིས་ལས་ཁུངས་དེ་ནས་བསྐོ་
ཤག་བྱེད་མཐུས། དགོན་ཡས་མས་ཀྱི་སྤྱི་དངུལ་གཉེར་པའི་ལྷག་བསྡད་དང་། མཆོད་མེ་ཁེ་
བྱུང་། འདུ་ཁང་ནང་གི་ཞལ་འདེབས་བྱུང་རིགས་དངུལ་ཁང་བཅས་དོ་དམ་ཞུས་ནས་དཔལ་
འབྱོར་བསྡུ་གསོག་བྱས་ཏེ་ཡར་རྒྱས་གོང་འཕེལ་ཡོང་ཐབས་བྱ་རྒྱུ། དངུལ་འབབ་ནས་གཙུག་
ལག་ཁང་གི་ཉམས་གསོ་ཞུ་བྱ་སོགས་དམ་དོན་དགོས་རྒྱུ། དགེ་འདུན་རྣམས་ནས་ལུང་མཚན་
དང་རང་འདོད་ཀྱི་ཕྱོགས་རིས་མེད་པ་རང་ཁྲིམས་ཐེག་པ་འཁུར་ལེན་གྱི་ནང་ཁུལ་ཐུགས་མཐུན་
ཁྲིམས་གཙང་ཡོང་བ་ཚང་མས་དགོངས་པ་ཟབ་བཞེས་མཛད་རྒྱུ་དང་། ༧སྐྱབས་རྗེ་མཆོག་ནས་
དགོངས་པ་བླ་མེད་དུ་བཞེས་ཏེ་སངས་རྒྱས་ཀྱི་བསྟན་པ་དགེ་འདུན་ལ་རག་ལས་པར་གཟིགས་ཏེ་
དགེ་འདུན་གྱི་སྡེ་བཙུགས། བསྟན་པའི་མེ་རོ་སླར་གསོ་ཐུབ་ཐབས་མཛད་པར་ཚང་མས་རིན་པོ་

ཆེའི་ཐུགས་ཀྱི་བཞེད་དོན་རྣམས་ལྷུན་གྱི་འགྲུབ་པ། བསླབ་པ་གསུམ་གྱི་ཉམས་བཞེས་ཆོས་སྤྱོད་
རྣམ་བཅུའི་བྱ་བར་ཧུར་བརྩོན་གྱིས་བསྟན་པའི་མིག་རྒྱན་དུ་གྱུར་པ་གནང་གལ་ཆེ་བ་དང་། དེ་
མིན་བསྟན་པའི་ཞབས་འདྲེན་དུ་འགྲོ་ཞིག་དངོས་ཤུགས་གང་སར་བྱས་ཚེ་སྐབས་བསྟུན་ཕྱག་
མཆོད་སོགས་ཉེས་ཆད་བབས་འོས་ཐག་གཅོད་ཀྱིས་དམ་གཙང་མཛད་རྒྱུ་ལ་ཚང་མས་མོས་མཐུན་
གཉེར་པའི་ལས་འགན། ཆང་བཞིན་ལྷུག་བཞེས་གནཔའི་གཉེར་པའི་གཏོང་སྔ་རིགས་འབུལ་འབབ་དགོན་པའི་གཉེར་པའི་གཏོང་སྒོའི་འགྲོ་འགྲོན་འཆར་ཅན་དགོས་དངུལ་
ལས་ཁུངས་ནས་སྤོམ་ཚོད་ཞུས་ཏེ། ཞལ་འདེབས་བྱུང་རིགས་འབུལ་འབབ། ཞབས་བརྟན་
དོད་འབུལ། དགེ་འདུན་རྣམས་ཞབས་བརྟན་ལ་ཕེབས་པའི་བརྒྱ་ཆ་སོགས་གཏོང་ཡོངས་རྣམས་
རྩིས་ཕྲ་ཁམས་དྭངས་བཀོད་དེ་ལས་ཁུངས་སུ་ཟླ་དྲུག་མཚམས་རྩིས་ཞིབ་ཞུ་རྒྱུ། དེ་བཞིན་ཤི་
གསོན་གྱི་དད་རྫས་རྣམས་དགེ་འདུན་གྱི་ཞལ་དུ་མིག་སྨན་མིག་ཐོག་གཏོང་རྒྱུ་ལས། འཕྲོ་བརླག་
སུ་འགྲོ་རིགས་བག་མེད་ཆུ་ཟོས་སུ་མ་སོང་བ་གཉེར་པའི་མིང་དོན་མཚུངས་པའི་ལས་འགན་རྐང་
ལེན་གནང་རྒྱུ་དང་། མ་ཆེན་ནས་འོས་ཚོད་གཉེར་ཚང་ནས་བླངས་ཏེ་སྤྱི་རྫས་བག་མེད་དུ་བཏང་
ན་མི་འགྲིགས།།
མཆོད་མེ་ལྷ་ཁང་གི་འགན་འཛིན་གྱི་ལས་འགན། མཆོད་མེ་ལྷ་ཁང་གི་འགན་འཛིན་ནས་མཆོད་
མེ་ལྷ་ཁང་འདི་ནང་ཤི་གསོན་ཇི་མང་གི་མཆོད་འབུལ་ཞུ་ཡུལ་གལ་ཆེ་ཡོད་པ་ཚང་མས་ངོས་འཛིན་
གནང་བཞིན་ཡོད་ན། དེ་དག་གཙོ་ཆེན་གཙང་སྦྲ་གང་ལེགས་ཞིག་དགོས་རྒྱུ། ཉིན་ལྟར་མཆོད་
མེ་རྣམས་གྲ་སྒྲིགས་མཐུས་ཚང་གནང་སྟེ། དོན་དུ་འབུལ་མི་རྣམས་ལ་སྣེ་ལེན་གང་ཡོང་གནང་
རྒྱུ། མཆོད་མེ་མེད་པ་ཕྱིར་ལོག་འགྲོ་དགོས་བྱུང་ན་སྦྱིན་བདག་རྣམས་ཡང་བློ་ཕམ་གྱི་རང་བཞིན་
དང༌། ལྷག་དོན་རང་དགོན་ལ་ཡང་སྐུ་གྲོངས་ཡོང་རྒྱུ་དངོས་སུ་གྲུབ་པར་བརྟེན། མཆོད་མེ་

84
ལག་གཡོག་གཅིག་གམ་གཉིས་གང་དགོས་འགན་འཛིན་ནས་གླ་ཆ་མཐོ་དམན་སོགས་ཐག་གཅོད་
མཆོད་མེ་
གནང་སྟེ་དོན་དུ་མཐུས་ཤོར་མེད་པ་དགོས་རྒྱུ་ལས་གང་བྱུང་བག་མེད་བྱས་མི་ཆོག 
ནས་ཁེ་འབབ་བྱུང་རིགས་བྱུང་སོང་རྩིས་ཕྲ་ཁམས་དྭངས་བཟོས་ཏེ་ཟླ་དྲུག་མཚམས་ལས་ཁུངས་
སུ་རྩིས་ཞིབ་ཁམས་དྭངས་ཞུ་རྒྱུ་བཅས་ཡིག་ཆ་གསུམ་པོ་འདིའི་འབྲུ་དོན་ལ་ཚང་མས་མོས་མཐུན་
ཚེས་ སྔ་མ་
བྱུང་བས་ཕྱག་བཞེས་དོན་འཁེལ་གནང་རྒྱུར་ཐུགས་གཏན་ཁེལ་པ་ཆུ་བྱ་བོད་ཟླ་ 
ཉིན་དབུ་བཞུགས་བླ་གྲྭ་དགེ་འདུན་པ་རྒན་གཞོན་བར་གསུམ་གྱི་འཐུས་མིའི་ས་
བཅོ་བརྒྱད་ཁྲི་ཆེན་ཐུབ་བསྟན་ལེགས་བཤད་རྒྱ་མཚོ་མཆོག་ནས་བོད་དབྱིན་གཉིས་ཐོག་
ཡིག། །།.མཆན་བུ། 
ལྕེ་བཙུན་གྱི་ཕྱག་དམ་བཀོད་འདུག
འཇིག་མེད་དཔལ་འབར་ནས་བཅས་མཚན་བརྟགས་བཀོད་འདུག 
དང༌། 
ནཱ་ལེནྡྲའི་ནཱ་རོ་མཁའ་སྤྱོད་མའི་བེའུ་བུམ་གྱི་བླ་བརྒྱུད་ཚར་ཆེན་རིན་པོ་ཆེ་ནས་རང་
༄༅། །
བརྒྱུད་ནི་གཤམ་གསལ།
བསླབ་གསུམ་རྒྱལ་
འཇམ་དབྱངས་མཁྱེན་བརྩེ་དབང་ཕྱུག 
ཚར་ཆེན་བློ་གསལ་རྒྱ་མཚོ། 
མཚན། དབང་ཕྱུག་རབ་བརྟན། མགོན་པོ་བསོད་ནམས་མཆོག་ལྡན། རིན་ཆེན་ཁྱབ་བདག་
ཞྭ་ལུ་པ། བཅོ་བརྒྱད་མཁྱེན་རབས་བྱམས་པ། རྨོར་ཆེན། གནས་གསར་བ། ས་ཆེན་ཀུན་
བློ། རིན་ཆེན་བསྟན་འཛིན་ལྷུན་གྲུབ། ངག་དབང་བློ་བཟང་ཕུན་ཚོགས། ཁྲི་ཆེན་ངག་དབང་
གཟིམ་འོག་བསྟན་འཛིན་ཕྲིན་ལས། དགེ་འདུན་བཀྲ་ཤིས་དཔལ་
ཀུན་མཁྱེན། 
འབྱོར། བྱམས་པ་ཕྲིན་ལས་ཡོན་ཏན། བྱམས་པ་བསྟན་འཛིན་སྙན་གྲགས། བྱམས་པ་བསྟན་
བྱམས་པ་རིན་ཆེན་མཁྱེན་བརྩེ་དབང་
འཛིན་ཤེས་རབ། བྱམས་པ་ངག་དབང་ཀླུ་སྒྲུབ། 
བཅོ་བརྒྱད་ངག་དབང་མཁྱེན་རབས་། 
བྱམས་པ་གཟིམ་འོག་ཀུན་དགའ་བསྟན་འཛིན
པོ། 

85
ལེགས་བཤད་རྒྱ་མཚོ་བཅས་སོ།།
༼ཀ༽ ནམ་མཁའ་དཔལ་བཟང་། བླ་མ་དམ་པ་རོང་སྟོན་ཆོས་ཀྱི་རྗེའི་རྣམ་པར་ཐར་པ་འཕྲིན་
ལས་རྒྱས་ཤིང་རྒྱུན་མི་ཆད་པའི་རྟེན་འབྲེལ་བཟང་པོ། ༼ཀ༽ བླ་མ་དམ་པ་རོང་སྟོན་ཆོས་
ཀྱི་རྗེའི་རྣམ་པར་ཐར་པ་འཕྲིན་ལས་རྒྱས་ཤིང་རྒྱུན་མི་ཆད་པའི་རྟེན་འབྲེལ་བཟང་
པོ། ༼༡ཁ༽ བླ་མ་དམ་པ་རོང་སྟོན་ཆོས་ཀྱི་རྗེའི་རྣམ་པར་ཐར་པ། འཕྲིན་ལས་རྒྱས་ཤིང་
རྒྱུན་མི་ཆད་པའི་རྟེན་འབྲེལ་བཟང་པོ་ཞེས་བྱ་བ། བླ་མ་དམ་པ་བརྒྱུད་པ་དང་བཅས་པ་ལ་ཕྱག་
འཚལ་ལོ། །བདག་ཅག་གི་འདྲེན་པ་དམ་པ་ཁམས་གསུམ་གྱི་ཆོས་ཀྱི་རྒྱལ་པོ་རོང་སྟོན་ཤེས་བྱ་
ཀུན་རིག་ཅེས་གྲགས་ཤིང་། མཁན་པོས་གསོལ་བའི་མཚན་ཤཱཀྱ་རྒྱལ་མཚན་དཔལ་བཟང་པོ་
འདི་ཉིད། ངེས་པའི་དོན་དུ་སྟོབས་བཅུ་ལ་སོགས་པའི་གོ་འཕང་བརྙེས་ཀྱང་གདུལ་བྱ་སོ་སོའི་
སྣང་བ་དང་མཐུན་པར། སེམས་ཅན་གྱི་དོན་མཛད་པའི་ཚུལ་ནི་དམ་པ་རྒྱ་གར་ལ་
སོགས། གྲུབ་པ་ཐོབ་པ་དང་། པཎྜི་ཏ་ལ་སོགས་པ་དཔག་ཏུ་མེད་པའི་སྐྱེ་བ་བཞེས་པའི་ཚུལ་
བསྟན་ནས། རྒྱ་གར་ལ་སོགས་པར་སེམས་ཅན་གྱི་དོན་དཔག་ཏུ་མེད་པ་མཛད་ནས། འཕགས་
པ་སྤྱན་རས་གཟིགས་ཀྱིས་བྱིན་གྱིས་བརླབས་པའི་གནས་བོད་ཁ་བ་ཅན་གྱི་ཞིང་ཁམས་
འདིར། ཐུབ་པའི་བསྟན་པ་གསལ་བར་བྱེད་པ་དང༌། སྐལ་བ་དང་ལྡན་པའི་འགྲོ་བ་རྣམས་ཀྱི་
དོན་དུ། སྐྱེ་བ་བཞེས་པའི་ཚུལ་ནི། མདོ་ཁམས་ཀྱི་ཕྱོགས་སུ་རིགས་ཆེ་ཞིང་ཆེས་མཐོ་བར་མཐོ་.
རིས་ཀྱི་ཡོན་ཏན་དུ་མ་དང་། དལ་འབྱོར་གྱི་རྒྱན་དུ་མས་མཛེས་པར། ༼བཀ༽ སྐུ་འཁྲུངས་
ཤིང་། ཚོགས་གཉིས་རླབས་པོ་ཆེ་དང་། སྨོན་ལམ་རྣམ་པར་དག་པའི་མཐུས། བོད་ཀྱི་རྡོ་རྗེ་

གདན་ཆོས་གྲྭ་ཆེན་པོ་དཔལ་ལྡན་གསང་ཕུ་ནིའུ་ཐོག་དུ་ཕྱགས་ཕེབས་ཏེ། རྐང་སྟོན་བློ་གྲོས་
དབང་ཕྱུག་ལ་སོགས་པ་རྣམས་ལ་ཐུགས་སྦྱོང་མཛད་པས། ་ཚེ་འདིར་ལན་རེ་ཟུང་རེ་ཐོས་ཙམ་
གྱིས། གཞུང་ལུགས་ཀུན་ཤེས། ཞེས་པ་དང་ཚུལ་མཚུངས་པར། ཕར་ཚད་ལ་སོགས་པ་
དཀའ་ཚེགས་མེད་པར་ལེགས་པར་མཁྱེན་ནས། དགུང་ལོ་ཉི་ཤུ་རྩ་གཉིས་བཞེས་པའི་དུས་སུ་ ་
ཚད་མ་རྣམ་ངེས་ཀྱི་ཊི་ཀ་མཛད། བློ་གསལ་མང་པོའི་ཡོངས་སུ་འཛིན་པ་ཆེན་པོར་གྱུར་
ཏེ། ཆོས་བར་ལ་ཕྱོགས་ཕྱོགས་སུ་འབྱོན་པའི་ཚེ། ཡར་ལུང་བྱ་སའི་གཙུག་ལག་ཁང་དུ་
གཡག་མི་ཕམ་ཆོས་ཀྱི་རྗེ་ཕེབས་པ་གསན་ནས། སྔོན་གྱི་བག་ཆགས་བཟང་པོའི་སྟོབས་
ཀྱིས། ཐུགས་ལ་དགའ་བ་དང་སྤྲོ་བ་ཁྱད་པར་ཅན་སྐྱེས་ཏེ། དེར་བྱོན་པས་ཡུམ་ལས་འདི་དག་
གང་གི་རྣ་ལམ་དུ་གྲགས་པ་དེ་དག་ཀྱང་སྔོན་གྱི་རྒྱལ་བ་ལ་བྱ་བ་བྱས་ཞེས་པའི་མདོ་
དང་། སངས་རྒྱས་རྣམས་ལ་ལྷག་པར་བྱས། །དེ་ལས་དགེ་བའི་རྩ་བ་བསྐྲུན། །དགེ་བའི་
བཤེས་ཀྱིས་མགོན་བྱས་པ། །འདི་མཉམ་པ་ཡི་གནོད་ཡིན་ནོ། །ཞེས་པའི་ཆོས་འཚམས་སུ་
ཕེབས། རྟེན་འབྲེལ་ལེགས་པར་འགྲིག་ཚེ། མདོ་བསྟན་བཅོས་ཐམས་ཅད་ལ་ཐོགས་པ་མེད་
པའི་མཁྱེན་རབ་ལེགས་པར་རྒྱས། སྡེ་སྣོད་འཛིན་པ་མང་པོའི་འཁོར་གྱིས་བསྐོར་ཏེ། མཐའ་
ཡས་ཡུལ་ཕྱོགས་ཆོས་ཀྱི་འཁོར་ལོ་བསྐོར། །ལུང་རིགས་སྨྲ་བའི་སློབ་མ་ཁྲི་ཕྲག་བཞི། །
ཡོངས་སུ་སྨིན་པར་མཛད་ལ་ཕྱག་འཚལ་ལོ། །ཞེས་པ་ལྟར་སྦྱིན་བདག་ལ་སོགས་པ་སོ་སོའི་
བསམ་པ་དང་མཐུན་པར། མཐུན་རྐྱེན་དང་ཡོ་བྱད་དང་འཛོམ་སར་ཆོས་ཀྱི་འཁོར་ལོ་བསྐོར་
ཞིང་། དེའི་ཚེ་རྒྱས་པ་འབུམ་ལ་སོགས་༼འཁ༽པའི་རྣམ་བཤད་མང་དུ་མཛད་པ་དང་། རྩོད་
པ་སེང་གེའི་ང་རོས་ཕས་རྒོལ་གྱི་གླང་པོ་ཕམ་པར་མཛད་པ་ལ་སོགས་པ་ནི། མཁས་པ་ཆེན་པོ་
རྣམས་ཀྱིས་མཛད་པའི་རྣམ་ཐར་དུ་གསལ་ཞིང་། དེ་ལྟར་དགུང་ལོ་བདུན་ཅུ་ལ་ཉེ་བའི་བར་དུ་

37
འཇིག་རྟེན་ཆོས་བརྒྱད་ཀྱི་གཡེང་བ་ཐམས་ཅད་སྤངས་ཏེ། འཆད་རྩོད་རྩོམ་པའི་བྱ་བ་ཡིས། །
ཉིན་པར་དགེ་འདུན་ལེགས་བསྡུས་ནས། །མཚན་མོ་བརྩོན་པས་གྲོལ་བརྙེས་པ། །ཞེས་
གསུངས་པ་ལྟར། རྩེ་གཅིག་ཏུ་མཛད་པས། གངས་ཅན་གྱི་བློ་གསལ་བ་དང་། ཡིད་གཟུངས་
པའི་སྡེ་སྣོད་འཛིན་པ་ཕལ་མོ་ཆེ་འཁོར་དུ་འདུས་ཤིང་། ཁ་ཅིག་ནི་གྲུབ་པ་སླ་༼པའི་ས༽ལ་
བཞག ལ་ལ་ནི་མཁན་པོ་དང་སློབ་དཔོན་དུ་གྱུར་ཏེ། ཆེས་ཆེ་བའི་གོ་འཕང་ལ་བཀོད། ཁྱད་
པར་དུ་སྔོན་གྱི་ལས་དང༌། སྨོན་ལམ་རྣམ་དག་གི་སྟོབས་ཀྱིས། ཤེལ་གྲོང་བ་གྲུང་རྡོར་བ་ཁུ་
དབོན་གྱིས་ཉེ་བར་འཁོ་བའི་སྦྱིན་བདག་མཛོད། ༧གོང་མ་གྲགས་པ་རྒྱལ་མཚན་པས་གཞི་ཀ་
གོང་དཀར་ནས། ས་ཕྱོགས་དང་ཡུལ་ཕྱོགས་གང་དུ་བཞུགས་ཀྱང་། དཔོན་སློབ་ཉི་ཤུའི་
ཕོགས་གཟབ་མ་དུས་རྒྱུན་དུ་འབུལ་བ་ལ་སོགས་པའི་སྦྱིན་བདག་མཛད་པ་ལ་བརྟེན་ནས། གྲུབ་
ཐོབ་ཆེན་པོ་དགྱེར་སྒོམ་ཞིག་པོས་བྱིན་གྱིས་བརླབས་པའི་གནས། སྙི་ཕུ་ཤུག་བསེ་བ་
དང་། མངའ་བདག་ཁྲི་རལ་པ་ཅན་གྱི་ཕོ་བྲང་འུ་ཤང་རྡོ་དང་། སློབ་དཔོན་ཆེན་པོ་པདྨས་བྱིན་
གྱིས་བརླབས་པའི་གནས་རི་བོ་རྩེ་ལྔ་ལ་སོགས་པ་དེ་རྣམས། འཇིག་རྟེན་ལ་བལྟོས་མེད་ཀྱི་ཆོས་
པ་རྣམ་དག་བཞུགས་པའི་མཐུན་རྐྱེན་ཚང་ཞིང་འགལ་རྐྱེན་ཉུང་བར་གཟིགས་ནས་ཕལ་ཆེར་
བཞུགས་ཤིང་ཆོས་ཀྱི་འཁོར་ལོ་བསྐོར། དེ་ནས་སྟག་ལོའི་སྡེ་བཟར་གྱི་སྟོབས་ཀྱིས་ས་ཕྱོགས་དེ་
རྣམས་འཕྲུགས་ལོང་མང་ཞིང་མི་བདེ་བར་གྱུར་པ་དང་། སྔོན་གྱི་ཚོགས་གཉིས་རླབས་པོ་ཆེ་
སྐྲུན་པའི་མཐུ་དང་། མཁའ་༼༣ཀ༽འགྲོ་ཆོས་སྐྱོང་རྣམས་ཀྱི་རྟེན་འབྲེལ་བསྒྲིགས་པ་ཡིན་ནམ་
སྙམ་སྟེ། དཔལ་གྲོ་ས་བའི་མཁན་པོ་ཆེན་པོ་འོད་ཟེར་རྒྱལ་པོ་བས་གཙོ་མཛད། དཔོན་སློབ་
ཐམས་ཅད་ཞལ་མཐུན་པར་འཕན་ཡུལ་ཕྱོགས་ལ་སྤྱན་དྲངས། གྲོ་ས་དགོན་པར་ཟླ་བ་གཉིས་
བཞུགས། སྡེ་སྣོད་འཛིན་པ་དང་། མི་ཆེན་དང་དད་པ་ཅན་མང་དུ་འདུས། བསྙེན་བཀུར་དང་

88
ཞབས་ཏོག་ཕུན་སུམ་ཚོགས། ཆོས་ཀྱི་འཁོར་ལོ་རྒྱ་ཆེན་པོ་བསྐོར། དེའི་རྗེས་སྤྱན་སྔ་རིན་པོ་ཆེ་
ཕུན་ཚོགས་དཔལ་བཟང་པོས་དབུ་མཛད་རྒྱལ་ལྷ་ཁང་བ་རྣམས་ཀྱིས་སྤྱན་དྲངས། ཟླ་བ་གཅིག་
བཞུགས། ཆོས་ཀྱི་འཁོར་ལོ་བསྐོར་ཞབས་ཏོག་ཕུན་སུམ་ཚོགས། དེའི་རྗེས་ཉན་པོ་དགོན་པར་
རིན་པོ་ཆེ་ཀུན་དགའ་རྒྱལ་མཚན་པ་དཔོན་སློབ་ཀྱིས་སྤྱན་དྲངས། ཟླ་བ་གཅིག་བཞུགས། ཆོས་
ཀྱི་འཁོར་ལོ་རྒྱ་ཆེན་པོ་བསྐོར། ཞབས་ཏོག་ཕུན་སུམ་ཚོགས། དེ་ནས་ཐེག་ཆེན་ཆོས་ཀྱི་རྒྱལ་པོ་
གོང་ལ་ཕེབས་པའི་དུས། ཆོས་རྗེ་སྒོ་ལ་ལ་འབྱོན་པའི་བསུ་བ་ལ་གྲོ་ས་ཚོགས་པས་བྱོན་པའི་
ཚེ། དགོན་ས་འདིར་ཚོགས་པས་བཞུགས་ཤིང་། གཟིམས་ཁང་མཛོད་ས་འདིར། གཟིམས་
ཐེར་ཕུབ་ཆོས་རྗེས་བཞུགས་ཤིང་། ཆོས་རྗེ་རིན་པོ་ཆེ་རྒྱམ་རིན་པ་གསུང་ཞིང་། དེ་དུས་གཞི་
བདག་གིས་དགོན་ས་ཕུལ་ཞིང་རྟེན་འབྲེལ་བསྒྲིགས་པ་ཡིན་ནམ་སྙམ། གཞན་ཡང་སྐྱིད་སྨད་རི་
བོ་རྩེ་ལྔར་བཞུགས་དུས། ས་ཕྱོགས་འདི་འདོད་ཡོན་ཚང་བ་སོགས་དང་ས་གནས་ལེགས་པ་ལ་
དགོངས་ནས། དགོན་པ་གཅིག་མཛད་པར་བཞེད་དོ། །ཆོས་རྗེ་བཀྲ་ཤིས་རྣམ་རྒྱལ་བ་ལ་
སོགས་པ་རྣམས་ཀྱིས་དགོན་ས་གཟིགས་པ་ལ་བྱོན་པས། འདི་ཉིད་རྟེན་འབྲེལ་
འགྲིགས། ༼༣ཁ༽ནང་སོ་མཁར་རྩེ་ནས་དགོན་ས་དང་ས་ཞིང་ཕུལ་ཞིང་། གཟིམས་ཁང་
གཙང་མར་བརྩིགས་ནས་ཕུལ་བ་སོགས་མཛད། སྤྱན་སྔ་རིན་པོ་ཆེ་ཀུན་དགའ་རྒྱལ་མཚན་པས་
ཀྱང་། དཔལ་ས་སྐྱ་པའི་དགོན་པ་འདེབས་པ་ལ། ཉིད་ཀྱིས་གྲོགས་བྱེད་གསུང་། མཁར་རྩེར་
བཀའ་ལུང་སྙན་བསྐུལ་ཡང་དག་མཛོད། ཡོས་ལོའི་འཇུག་དུ་ཉིད་ལ་གཟིམས་ཁང་གི་རྨང་
བཏེང་། དགོན་པ་བཏབ་པའི་ཚེ་ངོ་མཚར་བའི་ལྟས་མང་དུ་བྱུང་བ་དང་། ཆོས་རྗེས་རྟེན་འབྲེལ་
བསྒྲིགས་པའི་ཚུལ་ལ་སོགས་པ་རྣམས་ནི་མཁས་པ་ཆེན་པོས་མཛད་པའི་རྣམ་ཐར་དུ་
གསལ། ཡོས་ལོའི་ནང་དུ་དེ་ཉིད་དུ་གཟིམ་ཁང་དང་། རྒྱལ་རོང་པ་པར་སྦེལ་༼སྒྲོལ༽བའི་

89
སྤྱི་ཁང་གི་ཐད་འདིར་ཁང་ཆུང་གཅིག རོང་པ་ཚ་འཕྲང་པའི་སྤྱི་ཁང་གི་ཐད་འདིར་ཁང་ཆུང་
གཅིག་དང་གསུམ་གྱི་ཐོག་ཕུབ། གཞན་རྨང་མང་དུ་ཐིགས། དེ་རྗེས་འཕན་ཡུལ་
མདར། ཆོས་རྗེ་གཞོན་ནུ་ལེགས་གྲུབ་པས་དབུ་མཛད་དཔོན་སློབ་རྣམས་ཀྱིས་སྲས་ཁང་དུ་སྤྱན་
དྲངས་ཏེ་ཟླ་བ་གཅིག་གི་ཕོགས་ཕུལ། དེ་རྗེས་དེའི་གོང་ནས་ཟླ་བ་གཅིག་གི་ཕོག་ཕུལ། ཟླ་བ་
གཉིས་ཕུལ། ཆོས་ཀྱི་འཁོར་ལོ་རྒྱ་ཆེན་པོ་བསྐོར། རྙེད་པ་དང་བཀུར་སྟིའི་ཞབས་ཏོག་ཕུན་
སུམ་ཚོགས། དེ་རྗེས་ཕར་ཕྱིན་རང་ལས་མཁས་པ་ལོ་པ་ཚུལ་དར་ཞེས་གྲགས་པའི་མཁས་པ་
ཆེན་པོ་དེས། ལོ་དགོན་པར་སྤྱན་དྲངས་ཏེ་ཕོགས་ཕུལ། བདག་ཅག་ཕྱག་ཕྱིར་ཡོད་པའི་གྲག་
ཞེན་ཐམས་ཅད་ཀྱིས་ཆོས་རྗེ་ལོ་པ་ལ་བྱམས་ཆོས་ལྔའི་ལུང་ཞུས། འབྲུག་ལོའི་འགོ་ལ་འདི་ཉིད་
དུ་ཕེབས་ཏེ། རྗེ་རིན་པོ་ཆེ་རིན་སྡིངས་སུ་བཞུགས། མཁར་རྩེ་བས་གཟིམས་ཁང་རྩིག་པ་ལ་
སོགས་པ་ཐམས་ཅད་ཀྱི་མཁར་ལས་ལ་འབད། འབྲུག་ལོ་ཟླ་བ་བཅུ་པའི་འགོ་ལ་གཟིམས་ཁང་
ཀ་བརྒྱུད་མའི་ཉིས་ཐོག་ལེགས་པར་གྲུབ། གཞན་༼༤ང༽ཡང་མང་དུ་གྲུབ། ཚེས་གསུམ་
མཆོད་པ་གཅིག་དང་བསྟུན་ནས་གཟིམས་ཁང་ནས་མང་ཇ་དང་ཚ་ར་གཟབ་པ་གཅིག་
གནང་། ཆོས་རྗེ་ས་སྐྱ་པཎྜི་ཏའི་སྐུ་གཅིག་དང་། དཔལ་གུར་གྱི་མགོན་པོའི་སྐུ་གཅིག་དང་
གཉིས་ནང་སོ་ནས་བཞེངས་པ་ལ་རབ་གནས་མཛད། དེ་ནས་ཆོས་རྗེ་རིན་པོ་ཆེ་དང་། སློབ་
དཔོན་བཟོད་ཆེན་པས་གཙོ་མཛད་དཔོན་སློབ་རྣམས་ཀྱིས་དགུན་ཆོས་ཤིན་ཏུ་དམར་བར་
མཛད། དཔྱིད་ཆོས་དེ་ལ་ཤེལ་གྲོང་དུ་སྤྱན་དྲངས། ཟླ་གཅིག་བཞུགས། ཧོར་ཟངས་སྦུག་མོ་
གཅིག་དང་། ལྟར་མོ་དང༌། ཕྱི་སྒོ་དབུས་འབྱེད་འདི་ལ་སོགས་པ་ཉེ་བར་མཁོ་བ་མང་དུ་
ཕུལ། ཐུགས་ཤིན་ཏུ་མཉེས། ལོ་ནས་ཕེབས་པའི་མོད་དེ་ཉིད་ལ། བླ་མ་ཐུགས་རྗེ་ཆེ་བ་དང་
གྲྭ་བུ་སློབ་རྒྱ་ཆེ་བའི་སྟོབས་ཀྱིས། ཆུང་ན་མི་ཤོང་དགོངས་ནས། ཀ་བ་བརྒྱ་ཉི་ཤུ་ཙམ་གྱི་རྨང་

90
བཏིང་། བྱང་ཕྱོགས་ཉན་པོ་བས་བརྩིགས། ནུབ་ཕྱོགས་གྲོ་ས་ཚོགས་པས་བྱོན་ནས་
བརྩིགས། ཤར་ཕྱོགས་ཁྲི་དཔོན་མཚོ་སྐྱེས་པས་ཚོང་འདུས་ན་བཞུགས་དུས་ཚོང་འདུས་པས་
བརྩིགས། ལྷོ་ཕྱོགས་ཞོལ་ཅར་རྗེ་བས་བརྩིགས། གཙང་ཁང་བར་བསྐོར་དང་བཅས་
པ། རྒྱལ་མོ་རོང་པ་དགེ་བཤེས་ཤེས་རིན་ཞེས་བྱ་བ། བླ་མ་ལ་དད་པ་ཆེ་ཞིང་། སྤྱི་སེམས་ཆེ་
བ་གཅིག་ཡོད་པ་དེས་དོ་དམ་བྱས། བླ་བྲང་ནས་ཞལ་བཞུགས་ཐོག་ཏུ་ལེགས་པར་
གྲུབ། ༼དེའི་རྗེས་ལྷ་མོ་ཆེ་བཞེངས་པའི་དུས༽གཙང་ཁང་གི་ཐོག་དཔང་གཏོད། གླང་ཐང་
ཚོགས་པས་མཛོ་མོ་རུ་བ་ཡོད་པའི་ཐད་འདིར་ཚོགས་པ་ཉིས་བརྒྱ་ཤོང་པའི་ཁང་པ་བརྩིགས་ནས་
ཕུལ། ལྷ་ཁང་ནས་གོས་ཆེན་སྐབས་མངས་ལེགས་པ་གཅིག་ཕུལ། གཞན་ཡང་སྲས་ཁང་ཐང་
སག ལོ་དགོན་པ་སོགས་ནས་ཇི་ལྟར་འོས་པའི་ཡོ་བྱད་ཕུལ་ཏེ། ༼༤ཁ༽སྤྱི་ལ་དགོན་པ་
ཐམས་ཅད་གཟིམས་ཁང་ནས་ཐུགས་ཁུར་མཛད་པས། བླ་མའི་ཐུགས་རྗེས་འབད་མེད་ལྷུན་གྲུབ་
དུ་བྱུང་བ་ཡིན་ནོ། །རྗེ་བཙུན་བླ་མ་དམ་པ་འདིའི་རྣམ་ཐར་རྒྱས་པ་ནི། མཁས་པ་ཆེན་པོ་གཞན་
དག་གིས་མཛད་པ་ལ་ཤེས་ཤིང་། བདག་གིས་ཅུང་ཟད་ཐོས་པ་ནི། སྐྱེ་འཆི་ལ་དབང་ཐོབ་པར་
ཞལ་གྱིས་བཞེས་ཏེ། བདེ་བར་གཤེགས་པའི་ལོ་དེ། བདག་ཆོས་འགོ་ལ་བསྙེན་རྫོགས་བྱེད་
པར་འདོད་ཀྱང་། རེ་ཤིག་འགྱངས་པ་ལ། དགེ་བཤེས་བསོད་ནམས་དཔལ་འཕེལ་ཞེས་པ་
གཅིག བདག་གི་རྩར་གནང་ནས། བསྙེན་རྫོགས་བྱེད་ན་རན་ནས་ཡོད་མྱུར་བར་ཤོད་གསུང་སྟེ་
བདག་གི་ཚེས་བརྒྱད་ལ་འདིར་འོངས་བསྙེན་རྫོགས་བྱས། བཅུ་བཞི་ལ་བདེ་བར་
གཤེགས། ཆོས་ཁྲི་སྟེང་དུ་ཆོས་གསུང་བའི་ཚེ། བཞེངས་ནས། ད་ནི་འདི་འདྲ་ཡང་ཡང་མི་
ཡོང་ཞེས་ཡང་དང་ཡང་དུ་གསུངས་པ་དང་། ཆོས་བར་ལ་འབྱོན་པ་རྣམས་ལ་བཅུ་བཞིའི་བར་
སྡོད། མང་ཇ་མང་པོ་འོང་གསུང་བ་སོགས་ནི་རྣམ་ཐར་རྒྱས་པར་གསལ། གཞན་ཡང་དིང་

91 .
སང་གྲོག་པོའི་ནུབ་ན་གྱང་རལ་དུ་སོང་བའི་སློབ་དཔོན་ལེགས་རྒྱམ་པའི་ཁང་པ་རྙིང་པ་དེར། གྲྭ་
པ་གཅིག་གི་ཚ་བཞེས་ལ་གདན་དྲངས། གྲྭ་ལ་དེར་ཡར་ལུང་ལ་སོགས་པར་བལྟས་ངན་བྱུང་
བའི་ལོ་རྒྱུས་གླེང་པས། བལྟས་ངན་གྱིས་ལུང་པ་ཁེངས་ཀྱང་། ང་ནི་ལོ་བརྒྱད་བཅུ་གྱ་ལྔ་
སྡོད། དེ་ནས་བལྟས་ངན་བྱེད་གསུང་། བལྟས་ངན་བྱེད་ཞེས་པ་དེ། ཆོས་རྗེ་གཟད་པ་བློ་རྒྱམ་
པས་གྱ་བདུན་བཞུགས་པར་ཞལ་གྱིས་བཞེས་ཞེས་གསུངས་པ་ལྟར་ན། དགོས་པ་ཁྱད་པར་ཅན་
དང་གསོལ་བ་དྲག་ཏུ་བཏབ་ན་གྱི་བདུན་བཞུགས་པ་ཡིན་ནམ་སྙམ། དམ་པ་རྒྱ་གར་གྱི་སྤྲུལ་པ་
ཡིན་པར་ནི། དེང་རི་གླང་འཁོར་དུ་བྱོན་པའི་ཚེ། སྒྲུབ་པ་པོ་མཚམས་ལ་ཡོད་པ་གཅིག་ཉམས་
འུར་ནས། དམ་པ་རྒྱ་གར་ཚེས་བརྒྱད་ལ་འབྱོན་པར་ཡོད། བསུ་བ་༼༥ཀ༽ལ་སོགས་པའི་
གྲབས་མི་བྱེད་པ་ཨི་ཡིན་གསུང་། ཚེས་བརྒྱད་ལ་ཆོས་རྗེ་བྱོན་པ་ཡིན་པར་འདུག ཅེས་
པ། ཆོས་ཀྱི་རྗེ་རྡོ་རྗེ་འཆང་གི་གསུང་ལས་ཐོས་ཤིང་། དྲུང་ཆེན་པོ་དཔལ་འབྱོར་བ་གསུང་གི་
འདུག་པ་ཡང་དྲན། ཆོས་རྗེ་བློ་རྒྱམ་པས་མཛད་པའི་བསྟོད་པ་ནི། ལྷོ་བྲག་ཕྱག་རྡོར་གྲུབ་ཆེན་
རྣམས་ཀྱིས་ནི། །མ་འོངས་སེམས་ཅན་ཀུན་གྱི་དོན་སླད་དུ། །དམ་པ་རྒྱ་གར་སྐུ་སྐྱེར་ལུང་
བསྟན་པ། །ཞེས་པའང་མཐུན། ཡང་རོང་ངུར་སྨྲིག་དུ། བྱང་ཆུབ་སེམས་འགྲེལ་གསུངས་
པའི་ཚེ། ཁ་ཆེ་པཎ་ཆེན་གྱིས་ཞབས་སྤྱི་བོར་བཞག་ནས་བྱིན་གྱིས་རླབས་པའི་སྣང་བ་བྱུང་ཞེས་
པ་རྗེ་ཉིད་ཀྱིས་མཛད་པའི་བྱང་ཆུབ་སེམས་འགྲེལ་གྱི་ཁྲི་ཀའི་མཆན་ལ་བྲིས་འདུག་པ་བཀའ་འབུམ་
ཐོར་བུ་བའི་ཞུ་དག་བདག་གིས་སྙན་དུ་འབུལ་བའི་ཚེ། འདི་འདྲ་ཞིག་འདུག་ཞུས་པས། དེ་འདྲ་
ཅིག་བྱུང་གསུང་། སངས་རྒྱས་འོད་བསྲུངས་ཀྱི་དུས་ཀྱི་དགེ་སློང་ཡིན་ཟེར་བའི་དགེ་སློང་དབུ་
ས་ཀྱི་དགེ་མ་ལྕག་ནད 
དཀར་བ་ཞིག་དང་རྣམ་པ་གཉིས་ཀྱིས། གཙུག་ལག་ཁང་ཆེན་པོ་གཅིག་ན། 
གགསུང་རབ་མང་
པོ་བཞུགས་འདུག་པའི་འཁྲུགས་པ་རྣམས་བསྒྲིགས་པའི་སྣང་བ་བྱུང་གསུང་། སྔོན་ཤེས་་ཤེས་

92
གསུངས་པ་ནི་མང་དུ་ཡོད། གཞན་ཡང་ཆོས་རྗེ་ལྷ་བྲིས། བདག་ལ་བསྒྲུབ་བརྟགས་
༼སིག༽ཅིག་བསྟན་དུ་གསོལ་ཞེས་ཞུས་པས། སེམས་ཅན་གསོན་པོ་གཅིག་དང་རོ་གཅིག་
ཁྱེར་ཤོག་གསུང་། ཕྱེ་མ་ལེབ་ཀྱི་རོ་གཅིག་དང་། བྱེ་བ་གསོན་པོ་གཅིག་ཕུལ་བས། དམིགས་
པ་གཅིག་མཛད་པས། ཕྱེ་མ་ལེབ་འཕུར། བྱི་བ་ཤི། ཡང་དམིགས་པ་གཅིག་མཛད་
པས། སྔར་བཞིན་དུ་གྱུར། ཡང་ཞབས་པུས་ཀྱི་འོག་ཏུ་འཇུག་པའི་ཁྱིའི་ཕྲུག་གུ་གཅིག་ཡོད་
པ། ཐུགས་འུར་ཏེ་ཕྱག་མཁར་བསྣུན་པས། རེ་ཤིག་ཤི། གསུང་ཆོས་ཐོན་པ་ན་ལོངས་གསུང་
པས་ལངས་སོ། །གཞན་ཡང་དུས་འཁོར་རྒྱུད་འགྲེལ་ལས། རྣལ་འབྱོར་རྣམས་ཀྱི་རུས་པ་ནི་མུ་
ཏིག་དུ་འགྱུར་རོ། །ཞེས་པ་ལྟར། ་ཞབས་སེན་མུ་ཏིག་གི་མདོག་ཅན་ཉ་ཕྱིས་སུ་གྱུར་པ་
ལ། རིང་བསྲེལ་དུ་མའི་༼༥ཁ༽ཕྲེང་བས་མཛེས་ཤིང་། སྐུ་གདུང་རིན་པོ་ཆེར་གྱུར་ཏེ། མི་
མང་པོས་ཀྱང་ཐེག་པར་དཀའ་བ་དང་། ཐོག་ཉིས་རིམ་དིབ་པའི་ཚེ། དངུལ་གདུང་ལ་གནོད་པ་་
གང་ཡང་མེད་པར་གྱུར་པ་ནི། རལ་༼སིག༽བསྒྲེང་གི་རྟེན་མེ་བརྡུགས་པ་ཅན་རྣམས་དང་ར་
མོ་ཆེའི་ཇོ་བོ་ལ་མེས་མ་གནོད་པ་དང་། སྲིན་པོ་རིའི་ཐོག་དིབ་པའི་ཚེ། བདེ་མཆོག་གི་སྐུ་ལ་
གནོད་པ་མེད་པར་གྱུར་པ་དང་ཚུལ་མཚུངས་ཏེ། ཤིན་ཏུ་ངོ་མཚར་བའི་རྣམ་པར་ཐར་པ་ཡིན་
ནོ། ། ཡི་དམ་གྱི་ལྷ་ཞལ་གཟིགས་པའི་ཚུལ་ནི། རྣམ་ཐར་རྒྱས་པ་ན་གསལ་ཞིང་། མངོན་པ་
རང་ལ་༼ས༽མཁས་པ་གཟད་པ་བློ་རྒྱམ་དུ་གྲགས་པ་དེས། ལོ་གསུམ་གསོལ་ཇ། གསོལ་
ཐུག་སྐོལ་བ་ལ་སོགས་པའི་ཕྱགས་ཕྱིར་བཞུགས། དེས་མཛད་པའི་བསྟོད་པ་ལས། ཡི་དམ་ལྷ་
ཡིས་དངོས་སུ་བྱིན་གྱིས་བརླབས། ཤེས་པས་མདོར་བསྟན་ནས། རྒྱས་པར་བཤད་པ་
ནི། དགའ་ལྡན་གནས་སུ་མི་ཕམ་བྱམས་པ་ཡིས། །ཐུགས་ཀྱི་རྗེས་གཟུང་ཡང་དག་དོན་སྟོན་
པའི། །བཅོམ་ལྡན་མི་གཡོའི་སྒྲུབ་པ་མཛད་པའི་ཚེ། །ལྷག་པའི་ལྷ་དང་རྒྱལ་བ་སྲས་བཅས་

0
 ༢
ཀྱིས། །དངོས་སུ་བྱོན་ནས་ཡང་དང་ཡང་དུ་གཟིགས། །ཞེས་དང་། གཞོན་ནུ་ཉིད་ནས་དཔའ་
བོ་མཁའ་འགྲོ་དང་། །གུར་གྱི་མགོན་དང་བསྟན་བསྲུངས་རྣམས་ཀྱིས་ནི། །རྗེས་སུ་གཟུང་ནས་
ཡང་དག་དོན་སྟོན་པའི། །ཞེས་དང་། རི་བོ་རྩེ་ལྔར་བཅོམ་ལྡན་སྒྲོལ་མ་དང་། །རིགས་གསུམ་
མགོན་དང་ཡེ་ཤེས་ཅན་ཟུང་གིས། །དངོས་སུ་བྱོན་ནས་བསྟན་པའི་སྒྲོན་མེར་བསྟན། །ཞེས་པ་
རྣམས་ལས་ཤེས་སོ། །སངས་རྒྱས་ཀྱི་བསྟན་པ་གསལ་བར་མཛད་པ་དང༌། སྐལ་ལྡན་གྱི་
གདུལ་བྱ་རྣམས་ལ་ཕན་པ་རྒྱ་ཆེན་པོ་འབྱུང་བའི་བལྟས་ནི། ཆོས་རྗེ་བློ་རྒྱམ་པའི་རྣལ་ལམ་
དུ། ཆོས་རྗེ་རིན་པོ་ཆེ་ནམ་མཁའ་ལ་འཕགས་ནས་འཁོར་མང་པོ་ལ་ཆོས་སྟོན་པའི་རྨི་ལམ་བྱུང་
ཞུས་པས། དེ་བས་ལྷག་པ་རང་གི་རྨི་ལམ་དུ། རི་རབ་ཀྱི་བང་རིམ་གྱི་སྟེང་ནས་སྐོར་བ་བྱས་
ཏེ། གླིང་བཞིའི་སེམས་ཅན་ལ་ཆོས་སྟོན་པ་བྱུང་གསུང་། ༼༦ཀ༽བ་དང་། རྒྱ་ནག་རྒྱལ་
པོས་མཆོད་གནས་སུ་སྤྱན་དྲངས་པའི་ཚེ། དབུས་གཙང་དུ་བཞུགས་ནས་བཤད་ཉན་མཛད་ན་ཇི་
ལྟར་འགྱུར་དགོངས་ནས་རྣལ་ལམ་བརྟག་པ་མཛད་པས། མཆོད་རྟེན་ཆེན་པོ་གཅིག་གི་སྲོག་
ཤིང་ལས་འོད་ཟེར་འཕྲོས་པས་འཇིག་རྟེན་གྱི་ཁམས་ཐམས་ཅད་གསལ་བར་བྱས་པ་བྱུང་
གསུང་། དེ་རྣམས་ནི་དགུང་ལོ་ཉི་ཤུ་རྩ་གཉིས་ལ་རྣམ་ངེས་ཀྱི་ཊི་ཀ་མཛད་པ་ནས་བཟུང་
སྟེ། དགུང་ལོ་བརྒྱད་བཅུ་གྱ་ལྔའི་བར་དུ། འདུལ་བ་མེ་ཏོག་འཕྲེང་རྒྱུད་ཀྱི་ཊཱི་ཀ་ཚིག་དོན་རབ་
གསལ་གྱི་གཤམ་ན། བདག་གིས་སྡེ་སྣོད་གསུམ་ལ་མཁས་པར་སྦྱངས། །སྡོམ་གསུམ་མིག་
འབྲས་བཞིན་དུ་གཅེས་པར་བསྲུངས། ། སྒོ་གསུམ་བྱ་བས་ཐུབ་པའི་བསྟན་པ་སྤེལ། །དུས་
གསུམ་རྒྱལ་བ་སྲས་བཅས་དགྱེས་པར་མཛད། །ཅེས་པའི་ཚུལ་དུ་སངས་རྒྱས་ཀྱི་བསྟན་པ་རྒྱས་
པར་མཛད་ཅིང་། ཆོས་གྲྭ་ཆེན་པོ་འདི་ཉིད་དུ། སྐུ་གསུང་ཐུགས་ཀྱི་རྟེན་ཁྱད་པར་ཅན་བཞུགས་
པ་ལ་སོགས་པའི་སྟོབས་ཀྱིས། སངས་རྒྱས་ཀྱི་བསྟན་པ་རྒྱུན་མི་ཆད་པར་ཡུན་རིང་དུ་གནས་

94
པའི་རྟེན་འབྲེལ་ཡིན་ནོ། །དགོན་པ་བཏབ་ནས་ལོ་བརྒྱད་ཙམ་སོང་བའི་ཕྱི་ལོ་དེ་ལ་འཕགས་པ་
འཇམ་དཔལ་དབྱངས་ཀྱིས་རྗེས་སུ་གཟུང་ཞིང་། མཁས་པ་དང་གྲུབ་པའི་དབང་ཕྱུག་ཆོས་ཀྱི་རྗེ་
འཇམ་དཔལ་དང་རྣམ་པར་རྒྱལ་བ་གངས་ཆུ
རིན་པོ་ཆེ་བཀྲ་ཤིས་རྣམ་པར་རྒྱལ་བ་གདན་སར་བསྐོས་ཏེ་ལོ་བཅུ་བདུན་བཞུགས། ལྷ་མོ་ཚེ་དང་
དངུལ་གདུང་བཞེངས་པ་སོགས་བཀའ་དྲིན་ཆེ། རྗེ་འདི་པ་གདན་སར་ཕེབས་དུས། ཆོས་རྒྱལ་
རྗེ་འདི་པ་གདན་སར་ག་ཡོད་པས
གྲགས་པ་འབྱུང་གནས་པས། སྔར་ཞུ་རྟེན་ཕུལ་བའི་ཞལ་བཞེས་གཅིག་ཡོད་པས། ། དབྱར་གྱི་
ད་
ཚམ་ཚུལ་ལ། པ་ཚབ་ནས་ཕོགས་ཁལ་ཉིས་རྒྱ་དང་། གཟིམ་ཁང་གོང་འོག་གཉིས་ལ་ལྔ་བཅུ་
ལྔ་བཅུ་རེ། ལྷག་གང་ཡོད་གོང་མ་ངག་དབང་པས་ཆོས་རྗེ་ལ་ཆོས་ཞུ་བའི་ཡོན་དུ་ཕུལ་
ཞིང་། དེ་ནས་དཔལ་རྡོ་རྗེ་འཇིགས་བྱེད་ཀྱིས་བྱིན་གྱིས་བརླབས་པས་མཐུ་སྟོབས་ཀྱི་དབང་ཕྱུག་
དུ་༼༦ཁ༽གྱུར་པ། རིགས་པར་སྨྲ་བ་རྣམས་ཀྱི་གཙུག་གི་རྒྱན་ཆོས་རྗེ་དགེ་བ་རྒྱལ་མཚན་པས་
ཡོས་ལོ་ལ་གདན་སར་ཕེབས། རྟ་ལོ་ལ་ཞི་བར་གཤེགས། དེ་རྗེས་དཔལ་ལྡན་ས་སྐྱ་པའི་གདུང་
བརྒྱུད་དྲི་མ་མེད་པ་བདག་ཆེན་རྒྱ་གར་བས། རྟ་ལོ་ལ་གདན་སར་ཕེབས། བྱ་ལོ་ལ་གཙང་ལ་
ཐེགས། དེ་རྗེས་ཆོས་ཀྱི་རྗེ་ཀུན་དགའ་རྡོ་རྗེའི་ཞལ་སྔ་ལས། བྱ་ལོའི་འཇུག་ལ་འདིར་
ཕེབས། བཅུ་བཞི་མཆོད་པའི་བླ་མཆོད་མ་ཆག་པར་འཛིན་པ་དང་། གསུང་ངག་དབྱར་ཆོས་
དགུན་ཆོས་ལ་གསུང་བ་སོགས་ཐུགས་རྗེ་ཆེན་པོས་ཁྱབ་པར་མཛད་པས། གྲྭ་པ་ཐམས་ཅད་ཤིན་
ཏུ་དད་ཅིང་མདུན་ཏེ་གདན་སར་བཞུགས་པར་གསོལ་བ་བཏབ། སྐྱེས་བུ་ཆེན་པོ་འདི་ནི་སྐུ་བསོད་
ཀྱི་ཚོགས་གཞན་ལས་ཕུལ་དུ་ཕྱིན་པ་ཞིག་སྟེ། རྒྱལ་བུ་དོན་གྲུབ་སྐུ་བལྟམས་པ་ན། བང་མཛོད་
འཕེལ་བ་དང་། གཏེར་ཁ་བྱེ་བ་ལ་སོགས་པ་དགེ་མཚན་གྱི་རྟགས་མང་པོ་བྱུང་བ་དང་ཆ་འདྲ་
བར་སྐུ་བལྟམས་པའི་ཚེ་གསོལ་མར་ཞོ་ཕྲུ་བ་དང་དཀྲོགས་པ་ན། མར་ཕྲུ་བ་དང་དུ་གྱུར་པ་ལ་
སོགས་པ་མང་དུ་བྱུང་ཞེས་གྲག་གོ །དེ་ནས་ཆོས་རྗེ་ཐམས་ཅད་མཁྱེན་པ་ཉིད་ཀྱིས། ཁྱོད་

9ད
དགོན་པ་གསུམ་གྱི་གདན་ས་བྱེད་དགོས་སོ་ཞེས་ལུང་བསྟན་པ་ལྟར། ཕྱི་ལོ་ཟླ་བ་བདུན་པའི་
ཚེས་གསུམ་ལ་གདན་སར་མངའ་གསོལ་ཏེ། སྟག་ལོ་ཟླ་བ་བཅུ་གཉིས་པའི་བར་ལོ་ལྔ་
བཞུགས། དེའི་བར་ལ་དང་པོ་ཀུན་དགའ་རྭ་བ་ལ་ཝ་༼བ་༽པད་དང་། དེ་རྗེས་གཙུག་ལག་
ཁང་ལ་ཐིགས་ཁང་པན་པད་སོགས་རྒྱ་ཆེ་ཞིང་དཔངས་མཐོ་བ་མཛད། དེ་རྗེས་ཡབ་ཡུམ་བདེ་
བར་གཤེགས་པའི་རྗེས་སུ། དང་པོར་གསེར་དངུལ། ཇ་གོས་དར་སོགས་ལེགས་པར་བཏང་
ཞིང་། དེ་རྗེས་ན་བཟའ་བེར་ཐུལ་ལྔ་ཡོད་པ་བཏང་། དེ་རྗེས་དངུལ་གྱི་མཆོད་ཆ་མ་གཏོགས་པ་
ཕལ་ཆེར་བཏང་ཟིན་ཀྱང༌། དངུལ་གྱི་མཆོད་ཆ་སོགས་ཐམས་ཅད་བཤིག་དགོས་པ་བྱུང་
ཡང་། དངུལ་གདུང་འདིའི་ཞབས་ཏོག་གཅིག་མི་སྒྲུབ་པའི་ཐབས་མེད་དགོངས་ཏེ། ཐུགས་
སྟོབས་༼༧ཀ༽བསྐྱེད་པས། སྐུ་ཆེ་བ་དང་ཐུགས་ཉེ་བ་རྣམས་ཀྱི་ཐུགས་ཡུལ་དུ་མི་ཤོང་བ་ལྟ་
བུ་བྱུང་ཡང་། བྱུང་ཚད་གཏོང་བའི་ལོངས་སྤྱོད་དེ། །འཛོད་འཛོད་འདྲ་ཡང་མི་འཛད་དོ། །
ཞེས་གསུངས་པ་ལྟར། གཟོ་རིག་པའི་ཞབས་ཏོག་རྒྱུ་གསེར་དངུལ་ལ་སོགས་པ་ཟས་ནོར་གྱི་
ཕུང་པོ་ཆེན་པོ་དགོས་པ་འདུག་ནའང་། ཆོས་ལྷག་པ་དང་བཅས་པ་གྲུབ། གཞན་ཡང་དུས་ཆེན་
གྱི་སྒྲུབ་མཆོད་ཞག་ལྔ་གསར་དུ་གཙུགས་པ་སོགས་བཀའ་དྲིན་ཤིན་ཏུ་ཆེ། དེའི་རྗེས་དབུར་
བསྟོད་སོགས་ཀྱི་སྡེ་དགོན་ཚོར་གསུང་ངག་སོགས་ཀྱིས་བསྟན་པ་སྤེལ། གདན་སའི་ཁུར་གཞན་
ལ་གཏད་དགོངས་ནས། འོས་བརྩལ་བ་ན། ཆོས་རྗེ་གུང་རུ་བ། ཆོས་རྗེ་རྡོ་རྗེ་འཆང་
དང༌། ཆོས་རྗེ་ཐམས་ཅད་མཁྱེན་པ་ལ་སྔགས་དང་མཚན་ཉིད་ལེགས་པར་སྦྱངས་པའི་སྟོབས་
ཀྱིས་འོས་པ་ཡིན་ནའང་། བཅུ་བཞི་མཆོད་པའི་ཟླ་ཇ་ནང་སོ་ནས་འཛིན་དགོས་པ་སོགས་ཁུར་
ཆེས་པས་ཐུགས་སུ་མ་ཆུད་པ་ལ། ཟླ་ཇ་ལས་ཚན་ཁ་དགུ་དང་ནང་སོ་མཁར་རྩེ་བ་རྣམས་ལ་
འགྲིམས་པ་སོགས་མཛད་ནས། ཆོས་རྗེ་གུང་རུ་ཡོ་ལོ་ཟླ་བ་བདུན་པ་ལ་གདན་སར་སྐོས་

96་
ཏེ། དགུན་ཆོས་ཀྱི་ལམ་འབྲས་དང་དུས་ཆེན་གཏོང་བ་སོགས་མཛད། ནམ་ཟླ་དྲོས་
ནས། ཆོས་རྗེ་གུང་རུ་བ་གནས་གང་སྤྱིར་གསུང་ཆོས་གསུང་བ་སོགས་ཇི་ལྟར་འོས་པ་
མཛད། ཆོས་རྗེ་རིན་པོ་ཆེ་ཀུན་དགའ་རྡོ་རྗེས་དབྱར་ཆོས་ཀྱི་ལམ་འབྲས་གསུང་། གསུང་ངག་
ཐོན་པ་དང་། ལྷ་ཁང་སོགས་གང་འོས་སུ་ཐུགས་དམ་མཛོད། ཆོས་རྗེ་གུང་རུ་བ་ཕེབས་ནས་
འབུལ་བ་བཞག བསྒྲུབ་མཆོད་དང་དུས་མཆོད་གཏོང་བ་སོགས་ཐུགས་མཐུན་ཞིང་གསུང་ཆོས་
འཕེལ་བ་བྱུང་ནའང་། ལུག་ལོ་ཟླ་བ་དྲུག་པའི་ཚེས་གསུམ་ལ་བདེ་བར་གཤེགས། དེ་རྗེས་བྱི་བ་
ལོ་བདུན་ཙམ་བླ་བྲང་ན་གདན་ས་ན་མེད། འོན་ཀྱང་གྲྭ་ས་གཞན་ལས་ཕུལ་དུ་ཕྱིན་པ་དང་། བླ་
མ་ཐུགས་རྗེ་ཆེ་བས་ཆོས་ཀྱི་སྲོལ་ཉམས་པ་ནི་མེད། གྲྭ་ཚང་སོ་སོའི་སློབ་དཔོན་རྣམས་
༼༧ཁ༽ཀྱིས་རང་རང་གི་ཁུར་འཁུར་ཞིང་། ཆོས་རྫོགས་ནས་ཆོས་ཀྱི་རྗེ་བློ་གྲོས་པས་གསུང་
ངག་ལ་སོགས་པ་གསུངས། སློབ་དཔོན་ནམ་མཁའ་སྙིང་པོ་དང་། སློབ་དཔོན་འདུལ་བ་བཟང་
པོ་བ་ལ་སོགས་པས་གསུང་ངག་ལ་སོགས་པ་ཇི་ལྟར་འོས་པའི་ཆོས་དང་། རབ་འབྱམས་པ་རིན་
ཆེན་རྒྱལ་མཚན་པས་རྒྱུད་གསུམ་གྱི་བཤད་པ། ལག་ལེན། འགྲིག་ལ་སོགས་པ་རྗེ་བཙུན་གོང་
མའི་གསུང་རབ་དང་ཕྱག་ལེན་བཞིན་གང་ལ་གང་འདོད་ཀྱི་རེ་བ་བསྐོང་བར་མཛོད། ཆོས་རྗེ་
གུང་རུ་བ་བདེ་བར་གཤེགས་ནས། ཆོས་རྗེ་ཀུན་དགའ་རྡོ་རྗེ་བ་ཆོས་རྫོགས་དུ་བཞུགས་
ནས། ཆོས་འཇིག་རྟེན་གཉིས་སྒོ་ནས་གདན་ས་ལ་བཞུགས་པ་དང་ཁྱད་པར་མེད་པ་མཛོད་
ནའང་། སྤྲེལ་ལོའི་འཇུག་བྱ་ལོའི་འགོ་ལ་བདེ་བར་གཤེགས། བྱ་ལོའི་དགུན་ཆོས་ནས་ཆོས་རྗེ་
བློ་གྲོས་པ་ཆོས་རྫོགས་དུ་ཕྱག་ཕེབས་ཏེ། ཆོས་རྗེ་ཀུན་དགའ་རྡོ་རྗེ་བ་ཇི་ལྟར་མཛད་པ་ལྟར་མཛད་
པས། གྲྭ་པ་རྣམས་དད་ཅིང་མདུན་པར་གྱུར་ཅིང་། ནང་སོ་རིན་སྤུངས་པ་དབུས་ཕྱོགས་ལ་
ཕེབས་པ་དང་སྟབས་འགྲིག་སྟེ། གླང་ལོ་ལ་དྲུང་དོན་ཡོད་པ་འདིར་ཕེབས་ནས། ཆོས་རྗེ་བློ་

97
གྲོས་པ་གདན་སར་མངའ་གསོལ་ཏེ། དགའ་སྟོན་ལ་སོགས་པ་ཕུན་སུམ་ཚོགས་པར་
མཛད། ཆོས་རྗེ་ཉིད་ཀྱང་སྤྱིར་བསྟན་པའི་ཁུར་དང་བླ་མ་ལ་དད་གུས་བསམ་གྱིས་མི་ཁྱབ་པའི་
སྟོབས་ཀྱིས་རྗེ་རིན་པོ་ཆེའི་ཆོས་ཁྲིའི་སྟེང་ནས་དབྱར་ཆོས་དགུན་ཆོས་ཤེས་རབ་ཀྱི་ཕ་རོལ་ཏུ་ཕྱིན་
པ་རྒྱུན་མ་ཆད་པར་གསུང་བ་དང་། གསུང་ངག་ལམ་འབྲས་དང་། རྡོ་རྗེ་ཕྲེང་བ་ལ་སོགས་པ་
གདུལ་བྱ་རྣམས་ཀྱི་བློའི་རིམ་པ་དང་འཚམས་པར་ཆོས་ཀྱི་འཁོར་ལོ་རྒྱ་ཆེན་པོ་བསྐོར་
ཞིང་། གཟིམས་ཁང་གི་མཁར་ལ་སྐུ་འདྲ་རིན་པོ་ཆེའི་ཞབས་ཏོག བཅུ་བཞི་མཆོད་པའི་དུས་
མཆོད། སྒྲུབ་མཆོད་སོགས་ཕུན་སུམ་ཚོགས་པའི་སྒོ་ནས་བཀའ་དྲིན་ཆེ་བར་ཡོད་
ནའང་། སྤྲེལ་ལོ་ཟླ་བ་བཅུ་པའི་ཚེས་བཅུ་ལ་བདེ་བར་གཤེགས། བར་སྐབས་དེར། བསྟན་པ་
སྤྱི་དགོས་ཀྱི་ཆག་༼ཀ༽སྒོ་ལ་བརྟེན་ནས། གཙུག་ལག་ཁང་ལ་ཞིག་རལ། བླ་མ་སློབ་
དཔོན་རྣམས་སྐུ་གཤེགས་སོགས། ཅི་བྱ་གཏོལ་མེད་པ་ལྟ་བུ་བྱུང་ནའང་། རྗེ་བཙུན་བླ་མ་དམ་
པ་དེའི་ཐུགས་རྗེ་དང་། བཀའ་སྲུང་ཆོས་སྐྱོང་གཞན་ལས་ཁྱད་པར་དུ་འཕགས་པས། གཙུག་
ལག་ཁང་དང་། ལྷ་ཆེན་གྱི་ཞིག་གསོས་ལ་སོགས་པ་ལེགས་པར་གྲུབ། དེའི་ཐད་དུ་བདག་ཉིད་
ཀྱིས་ཀྱང་འཁོས་ཁ་གང་ཡོད་ཀྱིས་ཁུར་འཁུར། མི་སྣ་ཆོས་ཁྲིམས་ལ་སོགས་པ་སོ་སོས་
ཀྱང་། ཐུགས་བསམ་རྣམ་དག་གི་སྒོ་ནས་དགེ་བསྐུལ་འབུལ་བསྡུད་ལ་སོགས་པ་ལ་འབད་པ་
ཆེར་མཛད་པས་ནང་སོ་ཡར་མར་ནས་ཀ་གདུང་གི་ཤིང་ཁྱད་པར་ཅན་འབུལ་བ་སོགས་ཀྱི་སྦྱིན་
བདག་དང་གྲྭ་བུ་སློབ་རྣམས་ཀྱིས་ཀྱང་། རེ་བ་བཞིན་ཐམས་ཅད་ཀྱིས་མཛད་པས། དུས་ཆེན་
སྒྲུབ་མཆོད་སོགས་དགོན་པའི་སྲོལ་མ་ཉམས་པ་བྱུང་ངོ་། །དེ་རྗེས་ཡོན་མཆོད་ཐམས་ཅད་བཀའ་
བགྲོས་ཏེ། བདག་ཆེན་ཆོས་ཀྱི་རྗེ་སྤྱན་འདྲེན་པའི་རྩོམ་པ་བྱས་པས། གེགས་དང་བར་ཆད་གང་
གི་ཡང་དབང་དུ་མ་ཤོར་བར་ལེགས་པར་སྤྱན་འདྲོངས་ཏེ། ལྷ་མོ་ཆེས་ཐོག་དྲངས་རྟེན་རྣམས་

98
ཞིག་གསོས་བྱས་པས་སྔར་ལས་ཕུལ་དུ་བྱུང་བ་གྲུབ་པ་དང༌། ལོགས་བྲིས་གསར་དུ་གྲུབ་པ་
རྣམས་ལ་རབ་གནས་ལེགས་པར་གྲུབ། གསུང་ངག་ལ་སོགས་པའི་ཆོས་ཀྱི་འཁོར་ལོ་རྒྱ་ཆེན་པོ་
བསྐོར། སྡེ་སྣོད་འཛིན་པ་དང་མི་ཆེ་དགུ་མང་དུ་འདུས། བཀྲ་ཤིས་དང་དགེ་མཚན་གྱིས་ནམ་
མཁའ་གང་བ་ལྟ་བུ་བྱུང་། དེ་ནས་རིགས་རུས་ཆོ་འབྲང་ཕུན་སུམ་ཚོགས་ཤིང་། ལུང་དང་
རྟོགས་པའི་ཡོན་ཏན་དུ་མའི་དཔལ་གྱིས་མངོན་པར་མཐོ་བའི་ཆོས་ཀྱི་རྗེ་རིན་པོ་ཆེ་མཁྱེན་རབ་
མཆོག་གྲུབ་དཔལ་བཟང་པོ་ལ། བདག་ཆེན་ཆོས་ཀྱི་རྗེས་ཐུགས་དམ་བརྟག་པ་ལན་གསུམ་གྱི་
བར་དུ་མཛད་པས། མཁའ་འགྲོ་ཆོས་སྐྱོང་རྣམས་ཀྱིས་ཀྱང་ལུང་བསྟན་ཏེ། ཕག་ལོ་ཟླ་བ་བདུན་
པའི་ཚེས་བཅུ་གསུམ་ལ་གདན་སར་མངའ་གསོལ་ལོ། །གདན་སར་བྱོན་པ་ལ་གྲྭ་པ་སྦྱིན་བདག་
འདུན་པ་དང་། བསུ་བ་སེར་འཕྲེང་གདུགས་༼ཁ༽རྒྱལ་མཚན་རོལ་མོ་ལ་སོགས་པའི་བཀོད་
པ་འདི་བས་ཕུལ་དུ་བྱུང་བ་སྔར་མ་བྱུང་ཞེས་གྲག་གོ །མདོར་ན་ཆོས་གྲྭ་ཆེན་པོ་འདིའི་རྨང་བཏིང་
ནས་བཟུང་སྟེ། ཆོས་ཀྱི་རྗེ་རིན་པོ་ཆེ་མཁྱེན་རབས་མཆོག་གྲུབ་དཔལ་བཟང་པོ་གདན་ས་ལ་
ཕེབས་པའི་ཕག་ལོ་འདིའི་བར་ལ་ལོ་ལྔ་བཅུ་རྩ་བདུན་སོང་། དེའི་བར་ལ་གདན་ས་བ་བདུན། རྗེ་
རིན་པོ་ཆེ་ཉིད་དང་བླ་མའི་གཙོ་བོ་བརྒྱད། དེ་ལ་ཆོས་ཀྱི་རྗེ་ཐམས་ཅད་མཁྱེན་པ་ནི། དགུང་ལོ་
བརྒྱད་བཅུ་གྱ་ལྔ་བཞུགས། ཅུང་ཟད་ཞལ་མི་མཐུན་པ་ནི། དགག་དགོས་ཀྱིས་གུང་སྙིང་
གསང༼སིག༽པ་ཡིན་གྱི། དོན་ལ་རྒྱ་ལྔ་ཡིན་པར། སྐྱེས་བུ་ཆེན་པོ་ཆོས་ཀྱི་རྗེ་གཞོན་ནུ་སེང་
གེ་བ་དང་། ཆོས་རྗེ་གཞོན་ནུ་ལེགས་གྲུབ་པ་གཉིས་ཀྱི་གསུང་ལས་འཐད་པ་དང་བཅས་ཏེ་
ལེགས་པར་ཐོས། ཆོས་རྗེ་བཀྲ་ཤིས་རྣམ་རྒྱལ་བ་ནི། ཡོས་ལོ་པ། སྟག་གི་ལོ་དྲུག་བཅུ་ཐམ་
པའི་སྟེང་དུ་བདེ་བར་གཤེགས། ཆོས་རྗེ་དགེ་བ་རྒྱལ་མཚན་པ་ནི། ཡོས་ལོ་པ། རྟ་ལོ་ལ་
བདུན་ཅུ་དོན་དྲུག་གི་སྟེང་དུ་བདེ་བར་གཤེགས། བདག་ཆེན་རྒྱ་གར་བ་ནི་ད་ལྟ་ཡང་

9999
བཞུགས། ཆོས་ཀྱི་རྗེ་ཀུན་དགའ་རྡོ་རྗེ་བ་ནི་འབྲུག་ལོ་པ། འདུལ་བ་པའི་ལུགས་ཀྱི་བྱ་ལོ་ལ་ལྔ་
བཅུ་རྩ་བཞིའི་སྟེང་དུ་བདེ་བར་གཤེགས། ཆོས་ཀྱི་རྗེ་གུང་རུ་བ་ནི་ཡོས་ལོ་པ་ལུག་གི་ལོ་ལ་དྲུག་
བཅུ་རེ་ལྔའི་སྟེང་དུ་བདེ་བར་གཤེགས། ཆོས་རྗེ་བློ་གྲོས་རྒྱལ་མཚན་དཔལ་བཟང་པོ་ནི་བྱི་བ་ལོ་
པ། སྤྲེལ་ལོ་ལ་ང་བདུན་གྱི་སྟེང་དུ་བདེ་བར་གཤེགས་སོ། །ཆོས་ཀྱི་རྗེ་རིན་པོ་ཆེ་མཁྱེན་རབས་
མཆོག་གྲུབ་དཔལ་བཟང་པོ་ནི། རོང་སྟོན་ཐམས་ཅད་མཁྱེན་པ་དང་ཚུལ་མཚུངས་པར། སྤྱིར་
སངས་རྒྱས་ཀྱི་བསྟན་པ་དང་། དགོས་ཆོས་གྲྭ་ཆེན་པོ་འདི། འཛིན་སྐྱོང་སྤེལ་གསུམ་གྱི་སླད་
དུ། བརྒྱད་བཅུ་གྱ་ལྔའི་བར་དུ་བཞུགས་པར་གསོལ་བ་འདེབས། སྤྱིར་ཆོས་གྲྭ་ཆེན་པོ་ཤྲཱི་ན་
ལེནྡྲ་འདི་བཏབ་པས། སངས་རྒྱས་ཀྱི་བསྟན་པ་སྤྱི་དང་། ཁྱད་པར་དུ་དཔལ་ལྡན་ས་སྐྱ་པའི་
བསྟན་པ་དར་ཞིང་རྒྱས་པ་དང་། ཡུན་རིང་དུ་གནས་པ་ལ་ཕན་པ་སྔར་ཡང་བྱུང་ཞིང་། ད་དུང་
ཡང་འབྱུང་༼༩ཀ༽བར་སྨོན་ལམ་འདེབས། ཁྱད་པར་ཡུལ་ཕྱོགས་འདི་ཉིད་དུ་
ཡང་། སྔགས་འདོད་པ་རྣམས་ལ་སྔགས། མཚན་ཉིད་འདོད་པ་རྣམས་ལ་མཚན་ཉིད། ཐོས་
བསམ་འདོད་པ་རྣམས་ལ་ཐོས་བསམ། སྒོམ་འདོད་པ་རྣམས་ལ་སྒོམ། དབང་བསྐུར་འདོད་པ་
རྣམས་ལ་དབང་བསྐུར། རྗེས་གནང་འདོད་པ་རྣམས་ལ་རྗེས་གནང་། ལུང་འདོད་པ་རྣམས་ལ་
ལུང་ལ་སོགས་པ་ཐམས་ཅད་དཔལ་ས་སྐྱ་པའི་ཆོས་ལུགས་གཙོ་བོར་གྱུར་ཅིང་། གཞན་ཡང་
བརྒྱུད་པ་རྣམ་པར་དག་པ། ཇོ་བོ་རྗེ་ནས་བརྒྱུད་པའི་བཀའ་གདམས་པའི་ཆོས་སྐོར། རྗེ་བཙུན་
མར་པ་ནས་བརྒྱུད་པ་དྭགས་པོ་བཀའ་བརྒྱུད་པའི་ཆོས་སྐོར། ཁྱུང་པོ་རྣལ་འབྱོར་ནས་བརྒྱུད་པ་
ཤངས་པའི་ཆོས་བསྐོར། ཕ་དམ་པ་ནས་བརྒྱུད་པ་ཞི་བྱེད་ཀྱི་ཆོས་བསྐོར་ལ་སོགས་པ་ཆོས་འདོད་
པ་རྣམས་ལ་ཆོས་འབྱུང་ཞིང་། རྒྱ་མཚོ་ཆེན་པོ་ལ་ཆུ་ཕྲན་ཐམས་ཅད་ངང་གིས་འདུ་བ་བཞིན་
དུ། སྡེ་སྣོད་འཛིན་པ་ཐམས་ཅད་དང་། ཕྱོགས་རིགས་ཀྱི་མི་ཆེན་ཐམས་ཅད་དང་། དད་པ་

100
དང་ལྡན་པ་དང་། འབྱོར་པ་དང་ལྡན་པ་དང་། བློ་གྲོས་དང་ལྡན་པ། ཕྱོགས་མཐའ་དག་ནས་
འདུ་བས། འཇིག་རྟེན་གྱི་ཟས་ནོར་གསེར་དངུལ་ལ་སོགས་པའི་རིན་པོ་ཆེ་དང་། ཇ་གོས་དར་རྟ་
ཕྱུགས་ལ་སོགས་པ་ཐམས་ཅད། དཔག་བསམ་གྱི་ཤིང་ལས་འདོད་དགུ་ཐམས་ཅད་འབྱུང་
བའམ། གཏེར་ཆེན་པོའི་བུམ་པ་ལས་འདོད་པ་ཐམས་ཅད་འབྱུང་བའམ། ཡིད་བཞིན་གྱི་ནོར་བུ་
རིན་པོ་ཆེ་ལས་ཅི་འདོད་པ་ཐམས་ཅད་འབྱུང་བ་བཞིན་ནོ། །ཞེས་པ་འདི་ནི་རྗེ་དེ་ཉིད་ཀྱི་ཞབས་
བརྡུལ་སྤྱི་བོས་བླངས་པ། ས་སྐྱའི་དགེ་སློང་ནམ་མཁའ་དཔལ་བཟངས་ཀྱིས། དགེ་བཤེས་
ལེགས་པའི་བློ་གྲོས་ཀྱིས་བསྐུལ་བ་དང༌། རྗེ་ཉིད་ལ་མི་ཕྱེད་པའི་དད་པ་དང་ལྡན་ཞིང་། གྲྭ་ས་
འདི་ལ་ཐུགས་ཞེན་ཆེ་བ་རྣམས་ལ་ཕན་པའི་ལྷག་བསམ་རྣམ་པར་དག་པས། སྒྲོ་བཀུར་མེད་པར་
བྲིས་པའོ། །དུས་གསུམ་རྒྱལ་བ་ཀུན་གྱི་མཁྱེན་བརྩེའི་གཏེར། །དཔལ་ལྡན་བླ་མ་རྗེ་བཙུན་
ཐུགས་རྗེ་ཅན། ༼༤ཁ ༽ །དེ་ནས་སངས་རྒྱས་གོ་འཕངས་མ་ཐོབ་བར། །བདག་ལ་
ཐུགས་རྗེ་ཆེན་པོས་སྐྱབས་སུ་གསོལ། །གང་གི་ཐུགས་རྗེ་ཉི་མའི་འོད་ཟེར་གྱིས། །ཆོས་གྲྭ་ཆེན་
པོ་དཔལ་ལྡན་ན་ལེནྡྲའི། །དམ་ཆོས་པད་ཚལ་རྒྱས་པར་མཛད་པ་དང༌། །གང་ཐུགས་ཡིད་
བཞིན་ནོར་བུ་ཆེན་པོ་ཡིས། །གདུལ་བྱའི་རེ་འདོད་བསྐོང་བར་མཛད་དུ་གསོལ། །དཔལ་ལྡན་བླ་
མའི་རྣམ་ཐར་པད་མོའི་ཚལ། །བློ་གྲོས་ཉིན་མོའི་ཟེར་གྱིས་མཛེས་བྱས་པ། ། མི་བཟད་པར་དུ་
གྲུབ་པའི་བརྐོས་བྱེད་ནི། །སློབ་དཔོན་འཇམ་དཔལ་སེང་གེའི་ཤེས་བྱ་ལགས། །ཡི་གེ་པ་ནི་བློ་
གསལ་བཟོ་རིག་མཁན། །དཔོན་ཡིག་སྲི་བསམ་ཞེས་བྱ་དད་པས་བསྒྲུབས། །པར་ཤིང་འཇམ་
སྙེན་ལེགས་པའི་དཔེ་ལོ་འདི། །བཤེས་གཉེན་དགེ་བའི་བཤེས་དེའི་འབད་པས་སོ། །སྐྱོན་བྲལ་
ཞུས་དག་སྒྱུ་མའི་ཟློས་གར་འདི། །ས་སྐྱའི་དགེ་སློང་ཡེས་གྲུབ་བདག་གི་བགྱིས། །དེ་ལྟར་
སྒྲུབ་པའི་རྒྱུ་སྦྱོར་སྦྱིན་བདག་ནི། །མཁས་གྲུབ་འགྲོ་བའི་བླ་མ་ནམ་མཁའི་མཚན། །ཡོངས་
g 
、

101
འཛིན་གང་དེའི་དྲི་མེད་བཀས་བསྐུལ་ནས། །དད་ལྡན་རྣམས་ཀྱིས་གུས་པའི་བློ་ཡིས་
བསྒྲུབས། །འདི་བགྱིས་ལས་བྱུང་རྣམ་མང་དགེ་བའི་ཚོགས། །རབ་དཀར་སྟོན་ཀའི་ཟླ་ཟེར་ལྟ་
བུ་དེ། །མཐའ་ཡས་འགྲོ་བ་ཀུན་ཀྱང་དུས་ཀུན་དུ། །བཤེས་གཉེན་དམ་པས་འཛིན་པའི་རྒྱུར་
བསྔོའོ། །གསུང་རབ་རྒྱ་མཚོའི་ཕ་རོལ་མཐར་སོན་ཅིང་སོགས་ཆོས་སྤྱོད་ནང་ལྟར་སྨོན་ལམ་
འདོན་ནོ།། །།.སོགས་ནང་ཚིག་བཅད་བདུན་ཡོད།

